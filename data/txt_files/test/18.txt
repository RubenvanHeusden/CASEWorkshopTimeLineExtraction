File id: 18 File title: 2021-281-besluit.pdf.
Rijksdienst voor Ondernemend
Nederland
> Retouradres Postbus 40225 8004 DE Zwolle
Rijksdienst voor
Ondernemend Nederland
ABAB Agro Advies B.V.
Postbus 40225
T.a.v. de heer R.J.A. Janssen 8004 DE Zwolle
STEENOVENWEG 4A
T 088 042 42 42
5708 HN HELMOND
Onze referentie
5708HN4 WOB/2021/281
Datum: 9 februari 2022
Betreft: Geanonimiseerd afschrift besluit Wob-verzoek Mani B.V.
Geachte heer Janssen,
Met uw bericht van 22 november 2021 heeft u met een beroep op de Wet
openbaarheid van bestuur (hierna: Wob) om informatie verzocht over een bedrijf
dat deelneemt aan de Subsidieregeling sanering varkenshouderijen.
Uw verzoek
In uw verzoek vraagt u om de gegevens die zijn verstrekt bij de aanmelding, de
waardebepaling, de al dan niet volledig gesloopte productiecapaciteit en de al dan
niet ingediende vaststellingsaanvraag.
Beslistermijn
De ontvangst van uw verzoek heb ik met mijn brief van 1 december 2021
bevestigd. In deze brief is de beslistermijn met vier werken verdaagd tot 17
januari 2022.
Met mijn brief van 11 januari 2022 heb ik u medegedeeld dat de beslistermijn is
opgeschort tot 27 januari 2022 vanwege het vragen van een zienswijze aan
derden. Na het aflopen van deze zienswijzetermijn heb ik u per brief laten weten
binnen twee weken een besluit te nemen.
Wettelijk kader
Uw verzoek valt onder de reikwijdte van de Wob. Voor de relevante Wob-artikelen
verwijs ik u naar bijlage 1.
Inventarisatie documenten
Op basis van uw verzoek zijn er zes documenten aangetroffen. Deze documenten
zijn aangeleverd bij het indienen van de aanvraag voor de Subsidieregeling
sanering varkenshouderijen. U vindt deze documenten in bijlage 2.
Met betrekking tot de vaststelling, waaronder de waardebepaling en het slopen
van de productiecapaciteit, zijn er geen documenten gevonden.Zienswijze
U bent er over geïnformeerd dat er een derde-belanghebbende is bij de
openbaarmaking van het gevraagde document en dat deze in de gelegenheid is
gesteld hierover zijn zienswijze te geven.
De zienswijze van de derde-belanghebbende heb ik in mijn belangenafweging
meegenomen. Zie het onderdeel ‘Overwegingen’ van dit besluit.
Besluit
Ik heb besloten deels aan uw verzoek tegemoet te komen en de informatie
waarom u verzocht, opgenomen in bijlage 2, deels openbaar te maken.
Overwegingen
Algemene overweging: openbaarheid t.a.v. een ieder
Allereerst wil ik u wijzen op het volgende. Ingevolge artikel 3, vijfde lid, van de
Wob, wordt een verzoek om informatie ingewilligd met inachtneming van het
bepaalde in de artikelen 10 en 11.
Het recht op openbaarmaking op grond van de Wob dient uitsluitend het publieke
belang van een goede en democratische bestuursvoering. Het komt iedere burger
in gelijke mate toe. Daarom kan ten aanzien van de openbaarheid geen
onderscheid worden gemaakt naar gelang de persoon of de bedoeling of belangen
van de verzoeker. Bij de te verrichten belangenafweging worden dan ook
betrokken het algemene belang bij openbaarmaking van de gevraagde informatie
en de door de weigeringsgronden te beschermen belangen, maar niet het
specifieke belang van de verzoeker.
Evenmin kent de Wob een beperkte vorm van openbaarmaking. Dit betekent dat
openbaarmaking van de gevraagde documenten uitsluitend aan u op grond van de
Wob niet mogelijk is. Indien ik aan u de betreffende documenten verstrek, moet ik
deze ook aan anderen geven indien zij daarom verzoeken. In dat licht vindt de
onderstaande belangenafweging/vinden de onderstaande belangenafwegingen dan
ook plaats.
Bedrijfs- en fabricagegegevens
In de documenten 1, 2, 3 en 6 staan gegevens over V-stacks, aantal
varkenseenheden en varkensrechten. Document 4 behelst een
omgevingsvergunning. Dit zijn bedrijfsgegevens die in principe door artikel 10,
eerste lid, sub c, van de Wob worden beschermd tegen openbaarmaking.
Deze gegevens moeten echter worden aangemerkt als emissiegegevens. Het
houden van varkens gaat immers gepaard met stankoverlast en uitstoot van
ammoniak, welke factoren elementen van het milieu aantasten of waarschijnlijk
aantasten. Voor emissiegegevens geldt dat de uitzonderingsgrond van
artikel 10, eerste lid, onder c, niet van toepassing is. Zoals de Afdeling
Bestuursrechtspraak van de Raad van State in de uitspraak van 13 maart 2019,
(ECLI:NL:RVS:2019:795) heeft geoordeeld moeten emissiegegevens openbaar
gemaakt worden. Ik heb dan ook besloten aan uw verzoek tegemoet te komen en
de gevraagde gegevens uitgesteld openbaar te maken.De eerbiediging van de persoonlijke levenssfeer
Op grond van artikel 10, tweede lid, aanhef en onder e, van de Wob blijft
verstrekking van informatie achterwege voor zover het belang daarvan niet
opweegt tegen het belang dat de persoonlijke levenssfeer wordt geëerbiedigd.
In document 1, 2 en 4 staan persoonsgegevens. Ik ben van oordeel dat t.a.v.
deze gegevens het belang dat de persoonlijke levenssfeer wordt geëerbiedigd,
zwaarder moet wegen dan het belang van openbaarheid. Daarom heb ik de
persoonsgegevens verwijderd uit deze documenten.
Het voorkomen van onevenredige bevoordeling of benadeling
Op grond van artikel 10, tweede lid, aanhef en onder g, van de Wob blijft
verstrekking van informatie achterwege voor zover het belang daarvan niet
opweegt tegen het belang van het voorkomen van onevenredige bevoordeling of
benadeling van bij de aangelegenheid betrokken natuurlijke personen of
rechtspersonen dan wel van derden.
In document 1 staat het BRS (relatie)nummer en het bankrekeningnummer. Ik
ben van oordeel dat het belang van het voorkomen van onevenredige benadeling
in dit geval zwaarder moet wegen dan het belang van openbaarheid van dit
gegeven. Ik heb om die reden dit gegeven verwijderd uit het genoemde
document.
In het aanvraagformulier staan gegevens over de oppervlakte van de stallen. Dit
zijn geen bedrijfs- of fabricagegegevens. Van bedrijfs- en fabricagegegevens is
slechts sprake indien en voorzover uit die gegevens wetenswaardigheden kunnen
worden gelezen of afgeleid met betrekking tot de technische bedrijfsvoering of het
productieproces dan wel met betrekking tot de afzet van de producten of de kring
van afnemers en leveranciers. Mij is niet gebleken dat het belang van
openbaarmaking van deze gegevens niet opweegt tegen het belang van het
voorkomen van onevenredige benadeling. Ik heb dan ook besloten deze gegevens
uitgesteld openbaar te maken.
Wijze van openbaarmaking
Het gevraagde document zal uitgesteld openbaar gemaakt worden.
Uitgestelde openbaarmaking (artikel 6, vijfde lid, Wob)
Aangezien naar verwachting belanghebbende bezwaar heeft tegen de
openbaarmaking van de informatie (zie onderdeel ‘Overwegingen’ van deze
beschikking) vindt de feitelijke openbaarmaking van het gevraagde document niet
eerder plaats, dan twee weken na dagtekening van deze beschikking,
conform artikel 6, vijfde lid, van de Wob. Op deze wijze wordt aan deze
belanghebbenden de mogelijkheid geboden om te proberen de openbaarmaking
tegen te houden. Dit kan door het indienen van een bezwaarschrift bij de
Rijksdienst voor Ondernemend Nederland en door daarnaast bij de rechtbank te
verzoeken om, bij wijze van voorlopige voorziening, het onderhavige besluit tot
openbaarmaking te schorsen. Indien binnen twee weken na dagtekening van dit
besluit een bezwaarschrift is ingediend en een verzoek om voorlopige voorziening
is gedaan, wordt de uitspraak van de voorzieningenrechter afgewacht, voordat tot
daadwerkelijke openbaarmaking wordt overgegaan.Plaatsing op internet
Het openbaar gemaakte stuk wordt op www.rijksoverheid.nl geplaatst.
Afschrift aan belanghebbenden
Een afschrift van dit besluit zend ik aan belanghebbende.
Hoogachtend,
De Minister van Landbouw, Natuur en Voedselkwaliteit,
namens deze:
Rob Looye,
Teammanager Rijksdienst voor Ondernemend Nederland
Deze brief is met zorg gemaakt, maar heeft geen handtekening in de ondertekening omdat
de brief automatisch is verwerkt.
Bezwaarmogelijkheid
Als u het niet eens bent met deze beslissing, kunt u binnen zes weken na
verzending van deze brief digitaal of schriftelijk een bezwaarschrift indienen. De
datum bovenaan deze brief is de verzenddatum.
Een digitaal bezwaarschrift kunt u indienen via mijn.rvo.nl/bezwaar. Kijk onder
Digitaal bezwaar indienen en kies voor eBezwaar.
Als u schriftelijk bezwaar wilt maken, stuurt u het ondertekende bezwaarschrift
naar de Rijksdienst voor Ondernemend Nederland, afdeling Juridische Zaken,
postbus 40219, 8004 DE Zwolle.
Vermeld in uw bezwaarschrift in ieder geval de referentie en de datum van de
beslissing waartegen u bezwaar maakt. U vindt de referentie in de rechter kantlijn
van deze brief.
Voorlopige voorziening
Een belanghebbende die openbaarmaking van informatie wil voorkomen, kan
binnen twee weken na de dag waarop dit besluit is bekend gemaakt een
bezwaarschrift indienen en de voorzieningenrechter vragen het besluit tot
openbaarmaking voor de duur van de procedure te schorsen.
Op mijn.rvo.nl/bezwaar vindt u meer belangrijke informatie over het indienen van
een bezwaarschrift.Bijlage 1 – Relevante artikelen uit de Wob
Artikel 1
In deze wet en de daarop berustende bepalingen wordt verstaan onder:
a. document: een bij een bestuursorgaan berustend schriftelijk stuk of ander
materiaal dat gegevens bevat;
b. bestuurlijke aangelegenheid: een aangelegenheid die betrekking heeft op
beleid van een bestuursorgaan, daaronder begrepen de voorbereiding en
de uitvoering ervan;
c. intern beraad: het beraad over een bestuurlijke aangelegenheid binnen
een bestuursorgaan, dan wel binnen een kring van bestuursorganen in
het kader van de gezamenlijke verantwoordelijkheid voor een
bestuurlijke aangelegenheid;
d. niet-ambtelijke adviescommissie: een van overheidswege ingestelde
instantie, met als taak het adviseren van een of meer bestuursorganen
en waarvan geen ambtenaren lid zijn, die het bestuursorgaan waaronder
zij ressorteren adviseren over de onderwerpen die aan de instantie zijn
voorgelegd. Ambtenaren, die secretaris of adviserend lid zijn van een
adviesinstantie, worden voor de toepassing van deze bepaling niet als
leden daarvan beschouwd;
e. ambtelijke of gemengd samengestelde adviescommissie: een instantie,
met als taak het adviseren van één of meer bestuursorganen, die geheel
of gedeeltelijk is samengesteld uit ambtenaren, tot wier functie behoort
het adviseren van het bestuursorgaan waaronder zij ressorteren over de
onderwerpen die aan de instantie zijn voorgelegd;
f. persoonlijke beleidsopvatting: een opvatting, voorstel, aanbeveling of
conclusie van een of meer personen over een bestuurlijke
aangelegenheid en de daartoe door hen aangevoerde argumenten;
g. milieu-informatie: hetgeen daaronder wordt verstaan in artikel 19.1a van
de Wet milieubeheer;
h. hergebruik: het gebruik van informatie die openbaar is op grond van deze
of een andere wet en die is neergelegd in documenten berustend bij een
overheidsorgaan, voor andere doeleinden dan het oorspronkelijke doel
binnen de publieke taak waarvoor de informatie is geproduceerd;
i. overheidsorgaan:
1°. een orgaan van een rechtspersoon die krachtens publiekrecht is
ingesteld, of
2°. een ander persoon of college, met enig openbaar gezag bekleed.
Artikel 6
1. Het bestuursorgaan beslist op het verzoek om informatie zo spoedig mogelijk,
doch uiterlijk binnen vier weken gerekend vanaf de dag na die waarop het verzoek
is ontvangen.
2. Het bestuursorgaan kan de beslissing voor ten hoogste vier weken verdagen.
Van de verdaging wordt voor de afloop van de eerste termijn schriftelijk
gemotiveerd mededeling gedaan aan de verzoeker.
3. Onverminderd artikel 4:15 van de Algemene wet bestuursrecht wordt de
termijn voor het geven van een beschikking opgeschort gerekend vanaf de dag na
die waarop het bestuursorgaan de verzoeker meedeelt dat toepassing is gegeven
aan artikel 4:8 van de Algemene wet bestuursrecht, tot de dag waarop door debelanghebbende of belanghebbenden een zienswijze naar voren is gebracht of de
daarvoor gestelde termijn ongebruikt is verstreken.
4. Indien de opschorting, bedoeld in het derde lid, eindigt, doet het
bestuursorgaan daarvan zo spoedig mogelijk mededeling aan de verzoeker, onder
vermelding van de termijn binnen welke de beschikking alsnog moet worden
gegeven.
5. Indien het bestuursorgaan heeft besloten informatie te verstrekken, wordt de
informatie verstrekt tegelijk met de bekendmaking van het besluit, tenzij naar
verwachting een belanghebbende bezwaar daar tegen heeft, in welk geval de
informatie niet eerder wordt verstrekt dan twee weken nadat de beslissing is
bekendgemaakt.
6. Voor zover het verzoek betrekking heeft op het verstrekken van milieu-
informatie:
a. bedraagt de uiterste beslistermijn in afwijking van het eerste lid twee
weken indien het bestuursorgaan voornemens is de milieu-informatie te
verstrekken terwijl naar verwachting een belanghebbende daar bezwaar
tegen heeft;
b. kan de beslissing slechts worden verdaagd op grond van het tweede lid,
indien de omvang of de gecompliceerdheid van de milieu-informatie een
verlenging rechtvaardigt;
c. zijn het derde en vierde lid niet van toepassing.
Artikel 10
1. Het verstrekken van informatie ingevolge deze wet blijft achterwege voor zover
dit:
a. de eenheid van de Kroon in gevaar zou kunnen brengen;
b. de veiligheid van de Staat zou kunnen schaden;
c. bedrijfs- en fabricagegegevens betreft, die door natuurlijke personen of
rechtspersonen vertrouwelijk aan de overheid zijn meegedeeld;
d. persoonsgegevens betreft als bedoeld in paragraaf 2 van hoofdstuk 2 van
de Wet bescherming persoonsgegevens, tenzij de verstrekking kennelijk
geen inbreuk op de persoonlijke levenssfeer maakt.
2. Het verstrekken van informatie ingevolge deze wet blijft eveneens achterwege
voor zover het belang daarvan niet opweegt tegen de volgende belangen:
a. de betrekkingen van Nederland met andere staten en met internationale
organisaties;
b. de economische of financiële belangen van de Staat, de andere
publiekrechtelijke lichamen of de in artikel 1a, onder c en d, bedoelde
bestuursorganen;
c. de opsporing en vervolging van strafbare feiten;
d. inspectie, controle en toezicht door bestuursorganen;
e. de eerbiediging van de persoonlijke levenssfeer;
f. het belang, dat de geadresseerde erbij heeft als eerste kennis te kunnen
nemen van de informatie;
g. het voorkomen van onevenredige bevoordeling of benadeling van bij de
aangelegenheid betrokken natuurlijke personen of rechtspersonen dan
wel van derden.
3. Het tweede lid, aanhef en onder e, is niet van toepassing voorzover de
betrokken persoon heeft ingestemd met openbaarmaking.4. Het eerste lid, aanhef en onder c en d, het tweede lid, aanhef en onder e, en
het zevende lid, aanhef en onder a, zijn niet van toepassing voorzover het milieu-
informatie betreft die betrekking heeft op emissies in het milieu. Voorts blijft in
afwijking van het eerste lid, aanhef en onder c, het verstrekken van milieu-
informatie uitsluitend achterwege voorzover het belang van openbaarmaking niet
opweegt tegen het daar genoemde belang.
5. Het tweede lid, aanhef en onder b, is van toepassing op het verstrekken van
milieu-informatie voor zover deze handelingen betreft met een vertrouwelijk
karakter.
6. Het tweede lid, aanhef en onder g, is niet van toepassing op het verstrekken
van milieu-informatie.
7. Het verstrekken van milieu-informatie ingevolge deze wet blijft eveneens
achterwege voorzover het belang daarvan niet opweegt tegen de volgende
belangen:
a. de bescherming van het milieu waarop deze informatie betrekking heeft;
b. de beveiliging van bedrijven en het voorkomen van sabotage.
8. Voorzover het vierde lid, eerste volzin, niet van toepassing is, wordt bij het
toepassen van het eerste, tweede en zevende lid op milieu-informatie in
aanmerking genomen of deze informatie betrekking heeft op emissies in het
milieu.Bijlage 2
Document 1 – Aanvraagformulier Subsidieregeling sanering varkenshouderijen
Document 2 – Gegevens over de emissieparameters van het verspreidingsmodel V-
Stacks gebied stacks
Document 3 - Bouwtekening
Document 4 – Omgevingsvergunning milieu
Document 5 - Actuele kaart van de varkenshouderijlocatie
Document 6 – V-stacks berekening vergunde situatie