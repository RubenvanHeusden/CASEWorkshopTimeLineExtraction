File id: 116 File title: besluit-wob-vluchten-curacao-aruba.pdf.
[…] Directie Westelijk Halfrond
Rijnstraat 8
2515 XP Den Haag
Postbus 20061
2500 EB Den Haag
Nederland
www.rijksoverheid.nl
Nederland
www.nederlandwereldwijd.nl
Uitsluitend per e-mail: […] Contact
wob@minbuza.nl
Onze referentie
Min-BuZa.2022.11716-15
Datum 21 april 2022
Betreft Reactie op uw Wob-verzoek
Geachte […],
In uw e-mail van 27 december 2021, ontvangen op 27 december 2021,
heeft u met een beroep op de Wet openbaarheid van bestuur (hierna:
Wob) informatie en interne correspondentie verzocht over “het wederom
plannen van humanitaire vluchten vanuit Aruba en Curaçao naar
Venezuela”. U vraagt “alle correspondentie met betrekking tot het bezoek
van Delcy Rodriguez aan officier Karim Kan, alsmede documentatie
waaruit blijkt dat het Ministerie van Buitenlandse Zaken pogingen
onderneemt om humanitaire vluchten vanuit Curaçao en Aruba te
realiseren in niet tot personen te herleiden vorm”.
De ontvangst van uw verzoek is schriftelijk bevestigd bij e-mail van
3 januari 2022. In de e-mail van 19 januari 2022 is de beslistermijn met
vier weken verdaagd. Per e-mail van 18 februari 2022 werd u bericht dat
u eind maart 2022 een besluit kon tegemoet zien. Op 28 maart 2022
werd u per e-mail meegedeeld dat mede wegens het versturen van
zienswijzeverzoeken aan derde partijen, u eind april 2022 een besluit zou
kunnen tegemoetzien.
Op 28 maart 2022 zond u per e-mail een ingebrekestelling aan het
ministerie van Buitenlandse Zaken met het verzoek u binnen twee weken
een besluit in primo te doen toegaan.
Op 8 april 2022 ging u een e-mail toe dat 11 april 2022 niet haalbaar was
om u een besluit te sturen maar dat het streven was u vóór 25 april 2022
een besluit te doen toekomen.
Met betrekking tot uw verzoek om informatie bericht ik u als volgt.
Pagina 1 van 8Wettelijk kader Datum
21 april 2022
Uw verzoek valt onder de reikwijdte van de Wob. Voor de relevante Wob-
Onze referentie
artikelen verwijs ik u naar de bijlage.
Min-BuZa.2022.11716-15
Inventarisatie documenten
Op basis van uw verzoek zijn in totaal 109 documenten aangetroffen.
Deze documenten zijn opgenomen in een inventarisatielijst, die als bijlage
bij dit besluit is gevoegd.
Zienswijzen
U bent er over geïnformeerd in de e-mail van 28 maart 2022 dat er derde
belanghebbenden zijn bij de openbaarmaking van meerdere documenten
en dat deze in de gelegenheid zijn gesteld hierover hun zienswijze te
geven.
De zienswijzen van de derde belanghebbenden heb ik in mijn
belangenafweging meegenomen.
Besluit
Ik heb besloten (deels) aan uw verzoek tegemoet te komen en de
informatie waarom u verzocht, (deels) openbaar te maken.
Daarnaast heb ik besloten (een deel van) de door u gevraagde informatie
niet openbaar te maken. Voor de motivering verwijs ik naar onderdeel
‘Overwegingen’ van dit besluit.
In de inventarisatielijst is opgenomen welke documenten (gedeeltelijk)
openbaar worden gemaakt en welke documenten reeds openbaar zijn.
Voor de niet openbaar gemaakte informatie is in de inventarisatielijst
aangegeven welke artikelen van de Wob van toepassing zijn. Daarnaast is
in de openbaar gemaakte documenten bij informatie die niet openbaar is
gemaakt, de toepasselijke grond uit de Wob opgenomen. Op deze wijze is
per document dan wel passage inzichtelijk wat de beoordeling is.
Buiten reikwijdte
Meerdere documenten bevatten passages die buiten de reikwijdte van uw
verzoek vallen omdat de informatie een ander onderwerp betreft. De
betreffende tekstdelen zijn verwijderd onder de vermelding ‘valt buiten
verzoek’.
Pagina 2 van 8Overwegingen Datum
21 april 2022
Onze referentie
Algemene overweging: openbaarheid t.a.v. een ieder
Min-BuZa.2022.11716-15
Allereerst wil ik u wijzen op het volgende. Ingevolge artikel 3, vijfde lid,
van de Wob, wordt een verzoek om informatie ingewilligd met
inachtneming van het bepaalde in de artikelen 10 en 11 van de Wob.
Het recht op openbaarmaking op grond van de Wob dient uitsluitend het
publieke belang van een goede en democratische bestuursvoering. Het
komt iedere burger in gelijke mate toe. Daarom kan ten aanzien van de
openbaarheid geen onderscheid worden gemaakt naar gelang de persoon
of de bedoeling of belangen van de verzoeker. Bij de te verrichten
belangenafweging worden dan ook betrokken het algemene belang bij
openbaarmaking van de gevraagde informatie en de door de
weigeringsgronden te beschermen belangen, maar niet het specifieke
belang van de verzoeker.
Evenmin kent de Wob een beperkte vorm van openbaarmaking. Dit
betekent dat openbaarmaking van de gevraagde documenten uitsluitend
aan u op grond van de Wob niet mogelijk is. Indien ik aan u de
betreffende documenten verstrek, moet ik deze ook aan anderen geven
indien zij daarom verzoeken. In dat licht vindt de onderstaande
belangenafweging/vinden de onderstaande belangenafwegingen dan ook
plaats.
Veiligheid van de Staat
Op grond van artikel 10, eerste lid, aanhef en onder b, van de Wob blijft
het verstrekken van informatie achterwege voor zover dit de veiligheid
van de Staat zou kunnen schaden. Bij de toepassing van de Wob wordt de
veiligheid van personen ook gerekend tot de veiligheid van de Staat. Naar
mijn oordeel kan openbaarmaking van bepaalde passages uit een aantal
documenten de veiligheid van de Staat in gevaar brengen.
Deze documenten geven inzicht in de wijze van beveiliging van
hoogwaardigheidsbekleders. Openbaarmaking hiervan kan de veiligheid
van de staat schaden aangezien derden misbruik kunnen maken van deze
kennis bij toekomstige bezoeken van hoogwaardigheidsbekleders aan
Nederland. Aangezien de Staat de bijzondere plicht heeft de veiligheid van
onder andere hoogwaardigheidsbekleders te waarborgen, zal ik deze
informatie dan ook niet openbaar maken. Ik ben van oordeel dat dit
belang zwaarder weegt dan het belang van openbaarheid.
Pagina 3 van 8Betrekkingen van Nederland met andere staten en met internationale
organisaties Datum
21 april 2022
Op grond van artikel 10, tweede lid, aanhef en onder a, van de Wob blijft Onze referentie
Min-BuZa.2022.11716-15
verstrekking van informatie achterwege voor zover het belang daarvan
niet opweegt tegen het belang van de betrekkingen van Nederland met
andere staten en met internationale organisaties.
Bij (bepaalde passages van) meerdere documenten, waaronder de
diplomatieke nota-uitwisseling met Venezuela, is het belang van de
betrekkingen van Nederland met Venezuela, andere lidstaten van het
Internationaal Strafhof en het Internationaal Strafhof in het geding. Dit
belang zou kunnen worden geschaad indien de hier bedoelde informatie
openbaar wordt gemaakt. Ik ben van oordeel dat dit belang zwaarder
moet wegen dan het belang van openbaarheid aangezien deze informatie
in vertrouwen werd gedeeld en/of uitgewisseld. Openbaarmaking zal de
relaties met de betrokken landen en het Internationaal Strafhof mogelijk
schaden en het uitwisselen en vergaren van informatie in de toekomst
bemoeilijken. Ik heb daarom besloten de desbetreffende informatie niet
openbaar te maken. Ik weiger derhalve 26 documenten integraal.
De eerbiediging van de persoonlijke levenssfeer
Op grond van artikel 10, tweede lid, aanhef en onder e, van de Wob blijft
verstrekking van informatie achterwege voor zover het belang daarvan
niet opweegt tegen het belang dat de persoonlijke levenssfeer wordt
geëerbiedigd.
In vrijwel alle documenten staan persoonsgegevens. Dit betreft
bijvoorbeeld namen, e-mailadressen, telefoonnummers, faxnummers en
functies. Deze gegevens maak ik niet openbaar. Ik ben van oordeel dat
ten aanzien van de genoemde persoonsgegevens de privacy van
betrokkenen prevaleert boven het belang van openbaarmaking. Hierbij
heb ik in de beoordeling meegewogen of de betrokken personen vanuit
hun functie regelmatig in de openbaarheid treden. De genoemde
persoonsgegevens heb ik verwijderd uit de documenten. Op basis van
deze grond weiger ik integraal 5 documenten.
Uit de documenten heb ik ook handtekeningen en parafen verwijderd. Dit
heb ik onder andere gedaan met het oog op het voorkomen van
identiteitsfraude. Ik ben van oordeel dat dit belang zwaarder weegt dan
het belang van openbaarheid.
Pagina 4 van 8Datum
Het voorkomen van onevenredige bevoordeling of benadeling 21 april 2022
Onze referentie
Op grond van artikel 10, tweede lid, aanhef en onder g, van de Wob blijft Min-BuZa.2022.11716-15
verstrekking van informatie achterwege voor zover het belang daarvan
niet opweegt tegen het belang van het voorkomen van onevenredige
bevoordeling of benadeling van bij de aangelegenheid betrokken
natuurlijke personen of rechtspersonen dan wel van derden.
Openbaarmaking van bepaalde passages uit meerdere documenten zou
naar mijn oordeel leiden tot onevenredige benadeling van de Nederlandse
overheid. De desbetreffende passages hebben betrekking op de strategie
van Nederland met betrekking tot Venezuela en zien op de
omstandigheden die zijn afgewogen. Openbaarmaking van deze passages
zou inzicht kunnen geven in deze afwegingen en aan welke
omstandigheden waarde wordt gehecht. Dit zou ertoe kunnen leiden dat
Venezuela deze kennis kan gebruiken door hierop te anticiperen. Ik ben
van oordeel dat dit belang zwaarder moet wegen dan het belang van
openbaarheid. Op grond hiervan weiger ik 1 document integraal.
Wijze van openbaarmaking en plaatsing op internet
De documenten die door mij openbaar worden gemaakt op grond van de
Wob, treft u bij dit besluit in kopie aan. De openbaar gemaakte
documenten en dit besluit worden geplaatst op www.rijksoverheid.nl,
zodat ze voor een ieder beschikbaar zijn.
Mocht u naar aanleiding van dit besluit vragen hebben, kunt u contact
opnemen met wob@minbuza.nl.
De minister van Buitenlandse Zaken,
namens deze,
het hoofd van de afdeling Caribisch Gebied en Koninkrijkszaken,
Directie Westelijk Halfrond,
[Deze brief is niet voorzien van een handtekening. In een formele en beveiligde
omgeving is vastgelegd dat de beslissingsbevoegde akkoord is met de inhoud van
dit document en de verzending.]
(Dirk-Jan Vermeij)
Pagina 5 van 8Tegen dit besluit kunt u binnen zes weken na de dag waarop dit is bekend
gemaakt een bezwaarschrift indienen, gericht aan de minister van Buitenlandse Datum
Zaken, t.a.v. de directie Juridische Zaken, postbus 20061, 2500 EB Den Haag. Het 21 april 2022
bezwaarschrift moet zijn ondertekend, voorzien van een datum alsmede de naam Onze referentie
Min-BuZa.2022.11716-15
en het adres van de indiener en dient vergezeld te gaan van de gronden waarop
het bezwaar berust, en zo mogelijk, van een afschrift van het besluit waartegen
het bezwaar is gericht.
Pagina 6 van 8Bijlage – Relevante artikelen uit de Wob
Datum
Artikel 1 21 april 2022
In deze wet en de daarop berustende bepalingen wordt verstaan onder:
Onze referentie
a. document: een bij een bestuursorgaan berustend schriftelijk stuk of ander Min-BuZa.2022.11716-15
materiaal dat gegevens bevat;
b. bestuurlijke aangelegenheid: een aangelegenheid die betrekking heeft op beleid
van een bestuursorgaan, daaronder begrepen de voorbereiding en de uitvoering
ervan;
c. intern beraad: het beraad over een bestuurlijke aangelegenheid binnen een
bestuursorgaan, dan wel binnen een kring van bestuursorganen in het kader van
de gezamenlijke verantwoordelijkheid voor een bestuurlijke aangelegenheid;
d. niet-ambtelijke adviescommissie: een van overheidswege ingestelde instantie,
met als taak het adviseren van een of meer bestuursorganen en waarvan geen
ambtenaren lid zijn, die het bestuursorgaan waaronder zij ressorteren adviseren
over de onderwerpen die aan de instantie zijn voorgelegd. Ambtenaren, die
secretaris of adviserend lid zijn van een adviesinstantie, worden voor de
toepassing van deze bepaling niet als leden daarvan beschouwd;
e. ambtelijke of gemengd samengestelde adviescommissie: een instantie, met als
taak het adviseren van één of meer bestuursorganen, die geheel of gedeeltelijk is
samengesteld uit ambtenaren, tot wier functie behoort het adviseren van het
bestuursorgaan waaronder zij ressorteren over de onderwerpen die aan de
instantie zijn voorgelegd;
f. persoonlijke beleidsopvatting: een opvatting, voorstel, aanbeveling of conclusie
van een of meer personen over een bestuurlijke aangelegenheid en de daartoe
door hen aangevoerde argumenten;
g. milieu-informatie: hetgeen daaronder wordt verstaan in artikel 19.1a van de Wet
milieubeheer.
Artikel 3
1. Een ieder kan een verzoek om informatie neergelegd in documenten over een
bestuurlijke aangelegenheid richten tot een bestuursorgaan of een onder
verantwoordelijkheid van een bestuursorgaan werkzame instelling, dienst of bedrijf.
2. De verzoeker vermeldt bij zijn verzoek de bestuurlijke aangelegenheid of het daarop
betrekking hebbend document, waarover hij informatie wenst te ontvangen.
3. De verzoeker behoeft bij zijn verzoek geen belang te stellen.
4. Indien een verzoek te algemeen geformuleerd is, verzoekt het bestuursorgaan de
verzoeker zo spoedig mogelijk om zijn verzoek te preciseren en is het hem daarbij
behulpzaam.
5. Een verzoek om informatie wordt ingewilligd met inachtneming van het bepaalde in
de artikelen 10 en 11.
Artikel 10
1. Het verstrekken van informatie ingevolge deze wet blijft achterwege voor zover dit:
a. de eenheid van de Kroon in gevaar zou kunnen brengen;
b. de veiligheid van de Staat zou kunnen schaden;
c. bedrijfs- en fabricagegegevens betreft, die door natuurlijke personen of
rechtspersonen vertrouwelijk aan de overheid zijn meegedeeld;
d. persoonsgegevens betreft als bedoeld in paragraaf 2 van hoofdstuk 2 van de Wet
bescherming persoonsgegevens, tenzij de verstrekking kennelijk geen inbreuk op
de persoonlijke levenssfeer maakt.
Pagina 7 van 82. Het verstrekken van informatie ingevolge deze wet blijft eveneens achterwege voor
zover het belang daarvan niet opweegt tegen de volgende belangen:
Datum
a. de betrekkingen van Nederland met andere staten en met internationale 21 april 2022
organisaties; Onze referentie
b. de economische of financiële belangen van de Staat, de andere publiekrechtelijke Min-BuZa.2022.11716-15
lichamen of de in artikel 1a, onder c en d, bedoelde bestuursorganen;
c. de opsporing en vervolging van strafbare feiten;
d. inspectie, controle en toezicht door bestuursorganen;
e. de eerbiediging van de persoonlijke levenssfeer;
f. het belang, dat de geadresseerde erbij heeft als eerste kennis te kunnen nemen
van de informatie;
g. het voorkomen van onevenredige bevoordeling of benadeling van bij de
aangelegenheid betrokken natuurlijke personen of rechtspersonen dan wel van
derden.
[…]
Artikel 11
1. In geval van een verzoek om informatie uit documenten, opgesteld ten behoeve van
intern beraad, wordt geen informatie verstrekt over daarin opgenomen persoonlijke
beleidsopvattingen.
2. Over persoonlijke beleidsopvattingen kan met het oog op een goede en
democratische bestuursvoering informatie worden verstrekt in niet tot personen
herleidbare vorm. Indien degene die deze opvattingen heeft geuit of zich erachter heeft
gesteld, daarmee heeft ingestemd, kan de informatie in tot personen herleidbare vorm
worden verstrekt.
3. Met betrekking tot adviezen van een ambtelijke of gemengd samengestelde
adviescommissie kan het verstrekken van informatie over de daarin opgenomen
persoonlijke beleidsopvattingen plaatsvinden, indien het voornemen daartoe door het
bestuursorgaan dat het rechtstreeks aangaat aan de leden van de adviescommissie
voor de aanvang van hun werkzaamheden kenbaar is gemaakt.
4. In afwijking van het eerste lid wordt bij milieu-informatie het belang van de
bescherming van de persoonlijke beleidsopvattingen afgewogen tegen het belang van
openbaarmaking. Informatie over persoonlijke beleidsopvattingen kan worden
verstrekt in niet tot personen herleidbare vorm. Het tweede lid, tweede volzin, is van
overeenkomstige toepassing.
Pagina 8 van 8