File id: 129 File title: Besluit_Belhokjes_R8_redacted.pdf.
Rijnstraat 8
2515 XP Den Haag
Postbus 20061
2500 EB Den Haag
Nederland
www.rijksoverheid.nl
Nederland
www.rijksoverheid.nl
Contactpersoon
T 070-3487233
E WOO@minbuza.nl
Datum 12 augustus 2022
Onze referentie
BZ-2022.12080-28
Betreft Reactie op uw Woo-verzoek
Geachte […]
In uw brief van 8 juni 2022, door mij ontvangen op 13 juni 2022, heeft u met een
beroep op de Wet open overheid (hierna: Woo) informatie verzocht over de
plaatsing van belhokjes in het Rijkskantoor aan de Rijnstraat 8 in Den Haag. U
verzoekt hierbij om:
• “Alle correspondentie, documentatie en bescheiden, daaronder
begrepen e-mails, brieven, Whatsapp-berichten, Sms-berichten,
(gespreks)verslagen, telefoonnotities en andersoortige communicatie
en correspondentie berustende bij het ministerie ter zake de aanschaf
van de belhokjes op het ministerie, alsmede daarover gevoerde
correspondentie met derden;
• Alle financiële bescheiden, waaronder begrepen facturen, declaraties,
bonnetjes, (uren)specificaties en betaalopdrachten, ontvangen door
en/of berustende bij het ministerie die zien op de aanschaf, installatie,
onderhoud e.d. van de belhokjes. Dit onderdeel van het verzoek ziet
tevens op correspondentie verband houdende met en uitgewisseld over
deze financiële bescheiden;
• Interne stukken berustende bij het ministerie over de belhokjes,
daaronder begrepen in ieder geval alle stukken die zien op de
accordering en besluitvorming voor de aanschaf van deze belhokjes;
• Alle (rechtstreekse) correspondentie gevoerd met de minister van BuZa
en diens (directe) medewerkers, die zien op de (aanschaf van de)
belhokjes;
• Alle correspondentie gevoerd met (1) de Ondernemingsraad, (2) de
Vereniging van de Dienst Buitenlandse Zaken van het Ministerie van
Buitenlandse Zaken en (3) het Rijksvastgoedbedrijf, over de (aanschaf
van de)belhokjes.”
De ontvangst van uw verzoek is schriftelijk bevestigd bij e-mail van 15 juni 2022.
Bij e-mail van 27 juni is aan u kenbaar gemaakt dat het Rijksvastgoedbedrijf (RVB)
de eigenaar en beheerder is van het kantoor aan de Rijnstraat 8. Het ministerie van
Buitenlandse Zaken (BZ) is een van meerdere gebruikers van het Rijkskantoor. De
Pagina 1 van 7verantwoordelijkheid voor aanpassingen in en aan het pand, zoals het plaatsen van
de belhokjes, ligt dan ook in eerste instantie bij het RVB. Voorts zijn de belhokjes Datum
op meerdere verdiepingen in het Rijkskantoor geplaatst, niet alleen op de 12 augustus 2022
verdiepingen waar het ministerie van BZ gebruik van maakt. Gelet op de rol en Onze referentie
BZ-2022.12080-28
verantwoordelijkheid van het RVB bij de aanschaf van de belhokjes heb ik uw
verzoek op basis van de Woo doorgestuurd aan het RVB. Uitgangspunt hierbij is dat
het RVB een besluit neemt op de gezamenlijke documenten. In onderhavig besluit
neem ik een besluit op de documenten die enkel zien op het ministerie van BZ. Dit
is in het telefoongesprek van 21 juli 2022 en bij e-mail van 21 juli 2022 met u
besproken.
Bij e-mail van 11 juli 2022 heb ik u voorts laten weten dat de beslistermijn
aangaande uw verzoek, met toepassing van artikel 4.4., tweede lid, van de Woo
met twee weken wordt verdaagd.
Met betrekking tot uw verzoek om informatie bericht ik u als volgt.
Wettelijk kader
Uw verzoek valt onder de reikwijdte van de Woo. Voor de relevante Woo-artikelen
verwijs ik u naar de bijlage.
Inventarisatie documenten
Op basis van uw verzoek zijn in totaal 8 documenten aangetroffen. Deze
documenten zijn opgenomen in een inventarislijst, die als bijlage bij dit besluit is
gevoegd. De inventarislijst vermeldt de toegepaste uitzonderingsgronden per
document. De uitzonderingsgronden uit de Woo kunt u vinden in bijlage 1. In het
besluit staat de nadere toelichting bij de toegepaste gronden. Hierdoor wordt per
document duidelijk wat is besloten.
Besluit
Ik heb besloten (deels) aan u verzoek tegemoet te komen. Onder het kopje
‘Overwegingen’ van dit besluit licht ik dit toe.
Overwegingen
Algemene overweging: openbaarheid t.a.v. een ieder
Als eerste wil ik u wijzen op het volgende.
Iedereen heeft het recht om overheidsinformatie op te kunnen vragen zonder
daarbij een reden te hoeven aangeven. Dit staat in het eerste artikel 1.1. van de
Woo. Dit is een belangrijk recht van de burger. Daarbij is het uitgangspunt dat
overheidsinformatie openbaar is, tenzij er uitzonderingsgronden zijn die dit
beperken. De uitzonderingsgronden staan in hoofdstuk 5 van de Woo. Ik moet
hierbij het algemeen belang van openbaarheid afwegen tegen de belangen die de
uitzonderingsgronden beschermen. In het algemeen geldt hierbij de regel dat
wanneer ik informatie aan u verstrek, het openbaar is voor een ieder. De Woo is
niet van toepassing op informatie die al openbaar is.
Pagina 2 van 7Algemene uitgangspunten bij toetsing aan de uitzonderingsgronden Datum
12 augustus 2022
De toetsing aan de uitzonderingsgronden verloopt als volgt. Eerst kijk ik of een
Onze referentie
van de uitzonderingsgronden speelt. Dat doe ik meestal per alinea, soms per zin. BZ-2022.12080-28
Vervolgens kijk ik wat voor soort uitzonderingsgrond het is. Als het een absolute
uitzonderingsgrond is, mag ik de informatie niet verstrekken. Als het een relatieve
uitzonderingsgrond is, moet ik een afweging maken tussen het algemene belang
van openbaarheid en het specifieke belang dat de uitzonderingsgrond beschermt.
Daarbij weegt het belang van openbaarheid zwaar.
In de inventarislijst en op de documenten heb ik opgenomen welke
uitzonderingsgronden van toepassing zijn.
De eerbiediging van de persoonlijke levenssfeer
Op grond van artikel 5.1, tweede lid, aanhef en onder e, van de Woo kan ik geen
informatie openbaar maken als dit de persoonlijke levenssfeer schaadt en dit belang
zwaarder weegt dan het belang van openbaarheid. Het gaat om persoonsgegevens
die (indirect) te herleiden zijn tot een persoon zoals namen, e-mailadressen,
telefoonnummers en functienamen. Bij (bepaalde passages uit) de documenten is
dit het geval. Ik vind het in dit geval belangrijk dat de identiteit van betrokkene niet
bekend wordt omdat dit zijn of haar privacy kan schenden. Dat vind ik niet
wenselijk. Daarom maak ik deze persoonsgegevens niet openbaar.
Het belang van het goed functioneren van de Staat, andere publiekrechtelijke
lichamen of bestuursorganen
Op grond van artikel 5.1, tweede lid, aanhef en onder i, van de Woo kan ik geen
informatie openbaar maken wanneer dit het goed functioneren van de Staat of
andere overheden schaadt en dit belang zwaarder weegt dan het belang van
openbaarheid. Bepaalde documenten bevatten algemene interne e-mailadressen.
Openbaarmaking hiervan zou schadelijk kunnen zijn voor het goed functioneren van
de Staat.
Persoonlijke beleidsopvattingen in een document voor intern beraad
Uitgangspunt van de Woo is dat overheidsinformatie openbaar is. Dit geldt in
principe ook voor documenten opgesteld voor intern beraad. Intern beraad is het
overleg tussen ambtenaren binnen een bestuursorgaan, of binnen een kring van
bestuursorganen die gezamenlijk verantwoordelijk zijn voor een bestuurlijke
aangelegenheid. Documenten die bestemd zijn voor intern beraad kunnen
persoonlijke beleidsopvattingen bevatten. Dat is hier ook het geval. Ten aanzien
van de openbaarmaking van deze persoonlijke beleidsopvattingen geldt het
volgende. Op grond van artikel 5.2, eerste lid, van de Woo worden persoonlijke
beleidsopvattingen in documenten die bestemd zijn voor intern beraad niet
openbaar gemaakt. Persoonlijke beleidsopvattingen zijn ambtelijke adviezen,
meningen, visies, standpunten en overwegingen ten behoeve van intern beraad.
Persoonlijke beleidsopvattingen zijn niet: feiten, prognoses, beleidsalternatieven,
de gevolgen van een bepaald beleidsalternatief of andere onderdelen met een
overwegend objectief karakter.
Het is van belang dat ambtenaren intern vrij met elkaar van gedachten moeten
kunnen wisselen over beleidskeuzes. Een zekere mate van veiligheid is nodig om te
Pagina 3 van 7kunnen komen tot een effectieve besluitvorming. Ik acht het in dit geval ook niet in
het belang van een goede en democratische bestuursvoering om met toepassing
Datum
van artikel 5.2, tweede lid, de persoonlijke beleidsopvattingen toch openbaar te 12 augustus 2022
maken. Gelet hierop maak ik in dit dossier de persoonlijke beleidsopvattingen Onze referentie
bestemd voor intern beraad niet openbaar. BZ-2022.12080-28
Verduidelijking
Ter verduidelijking kan ik u nog aangeven dat de cijfers die gebruikt zijn in de
kostenberekening, zijn overgenomen uit een zogenaamd Verzoek tot Wijziging
(VtW) dat ik heb ontvangen van het RVB. Het RVB heeft dit op haar beurt weer
ontvangen van PoortCentraal. Zoals in de documenten met ID-nummers 1101052
en 1101268 is te zien, worden in de VtW’s de verschillende kosten genoemd, maar
niet gedetailleerd beschreven hoe deze cijfers tot stand zijn gekomen. Het RVB doet
een marktconforme check op de kosten in dergelijke VtW’s. Het ministerie van BZ
kan er slechts voor kiezen om akkoord te gaan of niet. Uit de stukken die het RVB
beoordeelt in het kader van het door haar te nemen besluit naar aanleiding van uw
Woo-verzoek volgt een gedetailleerdere toelichting op de verschillende kosten.
Wijze van openbaarmaking en plaatsing op internet
De documenten die door mij openbaar worden gemaakt op grond van de Woo, treft
u bij dit besluit in kopie aan. De openbaar gemaakte documenten en dit besluit
worden geplaatst op www.rijksoverheid.nl, zodat ze voor een ieder beschikbaar zijn.
Mocht u naar aanleiding van dit besluit vragen hebben, kunt u contact opnemen
met de Directie Juridische Zaken via woo@minbuza.nl.
Hoogachtend,
De Minister van Buitenlandse Zaken,
Namens deze,
[…]
[…]
Bezwaarschrift indienen
Tegen dit besluit kunt u binnen zes weken na de dag waarop dit bekend is gemaakt
een bezwaarschrift indienen. Het bezwaarschrift moet door de indiener zijn
ondertekend en bevat ten minste zijn naam en adres, de dagtekening, een
omschrijving van het besluit waartegen het bezwaar is gericht en de gronden
waarop het bezwaar rust. Het bezwaarschrift moet worden gericht aan: de Minister
van Buitenlandse Zaken t.a.v. Directie Juridische Zaken, Afdeling Nederlands Recht,
Postbus 20061, 2500 EB, Den Haag.
Pagina 4 van 7Bijlage 1 – Relevante artikelen uit de Woo Datum
12 augustus 2022
Artikel 1.1
Onze referentie
BZ-2022.12080-28
Eenieder heeft recht op toegang tot publieke informatie zonder daartoe een
belang te hoeven stellen, behoudens bij deze wet gestelde beperkingen.
Artikel 2.1
In deze wet en de daarop berustende bepalingen wordt verstaan onder:
document: een door een orgaan, persoon of college als bedoeld in artikel 2.2,
eerste lid, opgemaakt of ontvangen schriftelijk stuk of ander geheel van
vastgelegde gegevens dat naar zijn aard verband houdt met de publieke taak van
dat orgaan, die persoon of dat college;
milieu-informatie: hetgeen daaronder wordt verstaan in artikel 19.1a van de Wet
milieubeheer;
Onze Minister: Onze Minister van Binnenlandse Zaken en Koninkrijksrelaties;
publieke informatie: informatie neergelegd in documenten die berusten bij een
orgaan, persoon of college als bedoeld in artikel 2.2, eerste lid, of informatie die
krachtens artikel 2.3 door een bestuursorgaan kan worden gevorderd.
Artikel 2.5
Bij de toepassing van deze wet wordt uitgegaan van het algemeen belang van
openbaarheid van publieke informatie voor de democratische samenleving.
Artikel 4.1
1. Eenieder kan een verzoek om publieke informatie richten tot een
bestuursorgaan of een onder verantwoordelijkheid van een bestuursorgaan
werkzame instelling, dienst of bedrijf. In het laatste geval beslist het
verantwoordelijke bestuursorgaan op het verzoek.
2. Een verzoek kan mondeling of schriftelijk worden ingediend en kan elektronisch
worden verzonden op de door het bestuursorgaan aangegeven wijze.
3. De verzoeker behoeft bij zijn verzoek geen belang te stellen.
4. De verzoeker vermeldt bij zijn verzoek de aangelegenheid of het daarop
betrekking hebbende document, waarover hij informatie wenst te ontvangen.
5. Indien een verzoek te algemeen geformuleerd is, verzoekt het bestuursorgaan
binnen twee weken na ontvangst van het verzoek de verzoeker om het verzoek te
preciseren en is het de verzoeker daarbij behulpzaam.
6. Het bestuursorgaan kan besluiten een verzoek niet te behandelen, indien de
verzoeker niet meewerkt aan een verzoek tot precisering als bedoeld het vijfde
lid. In afwijking van artikel 4:5, vierde lid, van de Algemene wet bestuursrecht
wordt het besluit om het verzoek niet te behandelen aan de verzoeker
bekendgemaakt binnen twee weken nadat het verzoek is gepreciseerd of nadat de
daarvoor gestelde termijn ongebruikt is verstreken.
7. Een verzoek om informatie wordt ingewilligd met inachtneming van het
bepaalde in hoofdstuk 5.
Artikel 4.2
Pagina 5 van 71. Voor zover het verzoek betrekking heeft op informatie die berust bij een ander
Datum
bestuursorgaan dan dat waarbij het verzoek is ingediend, wordt de verzoeker zo 12 augustus 2022
nodig naar dat bestuursorgaan verwezen. Is het verzoek schriftelijk gedaan, dan Onze referentie
wordt het voor zover betrekking hebbend op informatie die bij een ander BZ-2022.12080-28
bestuursorgaan berust, onverwijld doorgezonden aan dat bestuursorgaan, onder
mededeling van de doorzending aan de verzoeker.
2. Indien het verzoek betrekking heeft op informatie die op grond van enig
wettelijk voorschrift bij het bestuursorgaan had behoren te berusten, vordert het
bestuursorgaan de gevraagde informatie van degene die over de informatie
beschikt. Degene die over de gevraagde informatie beschikt, verstrekt deze per
omgaande aan het bestuursorgaan.
3. Voor zover een verzoek als bedoeld in artikel 4.1, eerste lid, dat is gericht aan
een der Kamers of de verenigde vergadering der Staten-Generaal, betrekking
heeft op informatie die door de regering vertrouwelijk aan de Staten-Generaal is
verstrekt, zendt de Kamer of de verenigde vergadering het verzoek ter
behandeling door aan Onze Minister of Onze Ministers die deze informatie
vertrouwelijk heeft of hebben verstrekt.
Artikel 5.1
1. Het openbaar maken van informatie ingevolge deze wet blijft achterwege voor
zover dit:
a. de eenheid van de Kroon in gevaar zou kunnen brengen;
b. de veiligheid van de Staat zou kunnen schaden;
c. bedrijfs- en fabricagegegevens betreft die door natuurlijke personen of
rechtspersonen vertrouwelijk aan de overheid zijn meegedeeld;
d. persoonsgegevens betreft als bedoeld in paragraaf
3.1 onderscheidenlijk paragraaf 3.2 van de Uitvoeringswet Algemene verordening
gegevensbescherming, tenzij de betrokkene uitdrukkelijk toestemming heeft
gegeven voor de openbaarmaking van deze persoonsgegevens of deze
persoonsgegevens kennelijk door de betrokkene openbaar zijn gemaakt;
e. nummers betreft die dienen ter identificatie van personen die bij wet of
algemene maatregel van bestuur zijn voorgeschreven als bedoeld in artikel 46 van
de Uitvoeringswet Algemene verordening gegevensbescherming, tenzij de
verstrekking kennelijk geen inbreuk op de levenssfeer maakt.
2. Het openbaar maken van informatie blijft eveneens achterwege voor zover het
belang daarvan niet opweegt tegen de volgende belangen:
a. de betrekkingen van Nederland met andere landen en staten en met
internationale organisaties;
b. de economische of financiële belangen van de Staat, andere publiekrechtelijke
lichamen of bestuursorganen, in geval van milieu-informatie slechts voor zover de
informatie betrekking heeft op handelingen met een vertrouwelijk karakter;
c. de opsporing en vervolging van strafbare feiten;
d. de inspectie, controle en toezicht door bestuursorganen;
e. de eerbiediging van de persoonlijke levenssfeer;
f. de bescherming van andere dan in het eerste lid, onderdeel c, genoemde
concurrentiegevoelige bedrijfs- en fabricagegegevens;
g. de bescherming van het milieu waarop deze informatie betrekking heeft;
h. de beveiliging van personen en bedrijven en het voorkomen van sabotage;
i. het goed functioneren van de Staat, andere publiekrechtelijke lichamen of
bestuursorganen.
Pagina 6 van 73. Indien een verzoek tot openbaarmaking op een van de in het tweede lid
genoemde gronden wordt afgewezen, bevat het besluit hiervoor een uitdrukkelijke
Datum
motivering. 12 augustus 2022
4. Openbaarmaking kan tijdelijk achterwege blijven, indien het belang van de Onze referentie
geadresseerde van de informatie om als eerste kennis te nemen van de informatie BZ-2022.12080-28
dit kennelijk vereist. Het bestuursorgaan doet mededeling aan de verzoeker van
de termijn waarbinnen de openbaarmaking alsnog zal geschieden.
5. In uitzonderlijke gevallen kan openbaarmaking van andere informatie dan
milieu-informatie voorts achterwege blijven indien openbaarmaking onevenredige
benadeling toebrengt aan een ander belang dan genoemd in het eerste of tweede
lid en het algemeen belang van openbaarheid niet tegen deze benadeling
opweegt. Het bestuursorgaan baseert een beslissing tot achterwege laten van de
openbaarmaking van enige informatie op deze grond ten aanzien van dezelfde
informatie niet tevens op een van de in het eerste of tweede lid genoemde
gronden.
6. Het openbaar maken van informatie blijft in afwijking van het eerste lid,
onderdeel c, in geval van milieu-informatie eveneens achterwege voor zover
daardoor het in het eerste lid, onderdeel c, genoemde belang ernstig geschaad
wordt en het algemeen belang van openbaarheid van informatie niet opweegt
tegen deze schade.
7. Het eerste en tweede lid zijn niet van toepassing op milieu-informatie die
betrekking heeft op emissies in het milieu.
Bijlage 2 – Inventarislijst
Nr. ID d. Naam Beoordeling Gronden
1 1101052 22-06-2022 Totaalkosten Openbaar
2 1101134 28-04-2022 Vraag kosten Deels Openbaar 5.1.2e, 5.1.2i
3 1101135 14-04-2022 Belcellen Deels Openbaar 5.1.2e
4 1101136 12-04-2022 Vraag kosten belcellen Deels Openbaar 5.1.2e, 5.1.2i
5 1101139 15-04-2022 Vraag kosten belcellen Deels Openbaar 5.1.2e, 5.1.2i, 5.2
6 1101140 28-04-2022 Toelichting Deels Openbaar 5.1.2e
7 1101143 13-04-2022 Vraag kosten belcellen Deels Openbaar 5.1.2e, 5.1.2i
8 1101268 25-04-2022 Toelichting Openbaar
Pagina 7 van 7