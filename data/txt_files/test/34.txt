File id: 34 File title: 2022-079-woo-besluit-over-groeifonds.pdf.
Ministerie van Onderwijs, Cultuur en
Wetenschap
>Retouradres Postbus 16375 2500 BJ Den Haag
Wetgeving en Juridische
Zaken
Rijnstraat 50
Den Haag
Postbus 16375
250013] Den Haag
www.rijksoverheid.n1
Per mail verzonden Contact
@minocw.n1
Onze referentie
Uw e-mail van
09 september 2022
Datum 23 september 2022
Betreft Besluit op uw Woo-verzoek 2022-079 Bezwaar
Als u belang hebt bij dit besluit,
dan kunt u hiertegen binnen 6
weken, gerekend vanaf de
verzenddatum, bezwaar maken.
Stuur uw bezwaarschrift naar
DUO, Postbus 30205, 2500 GE
Den Haag. U kunt uw bezwaar
Geachte
ook digitaal indienen op
www.bezwaarschriftenocw.nl.
In uw verzoek van 9 september 2022, door mij ontvangen op dezelfde datum,
heeft u OCW gevraagd informatie openbaar to maken m.b.t. het groeifonds.
Concreet verzoekt u om openbaarmaking van;
• Het gedetailleerde projectplan dat door OCW ingediend is bij het Nationaal
Groeifonds en de basis heeft gevormd voor toekenning van 45 miljoen
euro.
• Het bijbehorende plan voor de verkenning van de haalbaarheid uitbreiding
digitaal scholingsoverzicht met andere opleidingsniveau's dan mbo en het
private scholingsaanbod.
• Informatie over de afspraken m.b.t. duidelijke evaluatiemomenten en
jaarlijkse rapportage over de voortgang en resultaten.
Bij dit besluit wordt op uw verzoek ook het verslag van de stuurgroep van
augustus 2022 betrokken.
Verder ontvangt u op korte termijn nog een laatste besluit n.a.v. de aanvullende
zoekslag waarover u bent bericht, zie hiervoor ook het besluit met voignummer
. Met dit laatste besluit zijn dan alle uw OCW lopende Woo-verzoeken
afgehandeld.
Er is op 13 september 2022 telefonisch contact geweest ter bevestiging van het
bovenstaande. In de e-mail van 14 september 2022 is ook aan u aanvullende
informatie verschaft. U heeft de ontvangst hiervan diezelfde dag nog bevestigd.
1. Wettelijk kader
Ik behandel uw verzoek als een verzoek op grond van de Wet open overheid
(Woo). De relevante artikelen uit de Woo kunt u vinden in bijlage 1 bij deze brief.
Pagina 1 van 62. Inventarisatie documenten
Onze referentie
Er is een zoekslag verricht n.a.v. uw verzoek en dit heeft een nieuw document
opgeleverd, namelijk het conceptverslag van de stuurgroep van 25 augustus
2022.
Daarnaast wil ik hier voor de overige door u gevraagde informatie verwijzen naar
het eerder genomen deelbesluit van 14 september 2022 met volgnummer
, kenmerk . Alle informatie waar u naar op zoek bent staat
opgenomen in de versie van het Programmaplan dat daar reeds volledig openbaar
gemaakt. De Woo is niet van toepassing op documenten die al openbaar zijn.
Zie hier de vindplaats van het geanonimiseerde besluit en de openbaar gemaakte
stukken: https://www.rijksoverheid.nl/documenten/woo-
besluiten/2022/09/14/besluit-op-woo-verzoek-over-nationaal-platform-leren-en-
ontwikkelen-nplo.
3. Besluit
Ik heb besloten het conceptverslag van de stuurgroep van 25 augustus 2022 in
het geheel niet openbaar te maken. Zie hierover onderdeel 4 van deze brief.
4. Overwegingen
Als eerste wil ik u wijzen op het volgende.
Iedereen heeft het recht om overheidsinformatie op te kunnen vragen zonder
daarbij een reden te hoeven aangeven. Dit staat in het eerste artikel 1.1. van de
Woo. Dit is een belangrijk recht van de burger. Daarbij is het uitgangspunt dat
overheidsinformatie openbaar is, tenzij er uitzonderingsgronden zijn die dit
beperken. De uitzonderingsgronden staan in hoofdstuk 5 van de Woo. Ik moet
hierbij het algemeen belang van openbaarheid afwegen tegen de belangen die de
uitzonderingsgronden beschermen. In het algemeen geldt hierbij de regel dat
wanneer ik informatie aan u verstrek, het openbaar is voor een ieder. De Woo is
dus niet van toepassing op informatie die al openbaar is.
Het belang van geadresseerde om als eerste kennis te kunnen nemen van de
informatie
Op grond van artikel 5.1, vierde lid, van de Woo kan ik geen informatie openbaar
maken als een geadresseerde eerst op de hoogte moet worden gesteld van de
informatie. Dit is het geval bij het conceptverslag. Ik vind het belang van de
geadresseerden, te weten de stuurgroepleden, om als eerste kennis te kunnen
nemen van de informatie en ook eventueel correcties op de conceptverslaglegging
aan te brengen voorafgaand aan vaststelling, zwaarder wegen dan het belang van
onmiddellijke openbaarheid. Ik heb daarom besloten deze informatie pas
openbaar te maken nadat het in de stuurgroep is besproken en vastgesteld.
Daar kan ik nu geen exacte datum voor geven omdat de bijeenkomsten van de
stuurgroep met enige regelmaat moeten worden verzet.
U heeft er bij mij op aangedrongen z.s.m. een besluit te nemen over de
gevraagde stukken, wat ertoe leidt dat ik mij nu genoodzaakt zie de
openbaarmaking van dit stuk te weigeren gelet op alle betrokken belangen.
Uiteraard kan er altijd op een later moment nog worden bezien of het
Pagina 2 van 6stuurgroepverslag in het kader van de Woo aisnog openbaar gemaakt kan worden
Onze referentie
na dit is vastgesteld, zoals eerder ook is gebeurd bij andere stuurgroepverslagen.
Dit is natuurlijk ook afhankelijk van de bij u nog op dat moment resterende
informatiebehoefte.
Zoals hiervoor aangegeven is het op dit moment nog niet mogelijk aan to geven
welke termijn e.e.a. exact zou plaatsvinden. Hierover kunt u informeel contact
onderhouden via de Dienstpostbus Woo.
5. Plaatsing op internet
Een geanonimiseerde versie van dit besluit wordt op www.rijksoverheid.n1
gepubliceerd.
Met vriendelijke groet,
de minister van Onderwijs, Cultuur en Wetenschap,
namens deze,
de directeur Wet eying en Juridische Zaken,
mr. C. Riezebos
Pagina 3 van 6Onze referentie
BIJLAGE - Relevante artikelen uit de Woo
Artikel 4.1
1. Eenieder kan een verzoek om publieke informatie richten tot een
bestuursorgaan of een onder verantwoordelijkheid van een bestuursorgaan
werkzame instelling, dienst of bedrijf. In het laatste geval beslist het
verantwoordelijke bestuursorgaan op het verzoek.
2. Een verzoek kan mondeling of schriftelijk worden ingediend en kan elektronisch
worden verzonden op de door het bestuursorgaan aangegeven wijze.
3. De verzoeker behoeft bij zijn verzoek geen belang te stellen.
4. De verzoeker vermeldt bij zijn verzoek de aangelegenheid of het daarop
betrekking hebbende document, waarover hij informatie wenst te ontvangen.
5. Indien een verzoek te algemeen geformuleerd is, verzoekt het bestuursorgaan
binnen twee weken na ontvangst van het verzoek de verzoeker om het verzoek te
preciseren en is het de verzoeker daarbij behulpzaam.
6. Het bestuursorgaan kan besluiten een verzoek niet te behandelen, indien de
verzoeker niet meewerkt aan een verzoek tot precisering als bedoeld het vijfde
lid. In afwijking van artikel 4:5, vierde lid, van de Algemene wet bestuursrecht
wordt het besluit om het verzoek niet te behandelen aan de verzoeker
bekendgemaakt binnen twee weken nadat het verzoek is gepreciseerd of nadat de
daarvoor gestelde termijn ongebruikt is verstreken.
7. Een verzoek om informatie wordt ingewilligd met inachtneming van het
bepaalde in hoofdstuk 5.
Artikel 4.4
1. Het bestuursorgaan beslist op het verzoek om informatie zo spoedig mogelijk,
doch uiterlijk binnen vier weken gerekend vanaf de dag na die waarop het
verzoek is ontvangen.
2. Het bestuursorgaan kan de beslissing voor ten hoogste twee weken verdagen,
indien de omvang of de gecompliceerdheid van de informatie een verlenging
rechtvaardigt. Van de verdaging wordt voor de afloop van de eerste termijn
schriftelijk gemotiveerd mededeling gedaan aan de verzoeker.
3. Onverminderd artikel 4:15 van de Algemene wet bestuursrecht wordt de
termijn voor het geven van een beschikking opgeschort gerekend vanaf de dag na
die waarop het bestuursorgaan de verzoeker meedeelt dat toepassing is gegeven
aan artikel 4:8 van de Algemene wet bestuursrecht, tot en met de dag waarop
door de belanghebbende of belanghebbenden een zienswijze naar voren is
gebracht of de daarvoor gestelde termijn ongebruikt is verstreken.
4. Indien de opschorting, bedoeld in het derde lid, eindigt, doet het
bestuursorgaan daarvan zo spoedig mogelijk mededeling aan de verzoeker, onder
vermelding van de termijn binnen welke de beschikking aisnog moet worden
gegeven.
5. Indien het bestuursorgaan heeft besloten informatie te verstrekken, wordt de
informatie verstrekt tegelijk met de bekendmaking van het besluit, tenzij naar
verwachting een belanghebbende bezwaar daartegen heeft, in weak geval de
informatie wordt verstrekt twee weken nadat de beslissing is bekendgemaakt.
Indien wordt verzocht om een voorlopige voorziening als bedoeld in artikel 8:81
van de Algemene wet bestuursrecht, wordt de openbaarmaking opgeschort totdat
de voorzieningenrechter uitspraak heeft gedaan of het verzoek is ingetrokken.
Pagina 4 van 66. Indien het bestuursorgaan heeft besloten informatie te verstrekken die
Onze referentie
rechtstreeks betrekking heeft op een derde of die van een derde afkomstig is,
deelt het bestuursorgaan dit besluit gelijktijdig mede aan deze derde.
Artikel 5.1
1. Het openbaar maken van informatie ingevolge deze wet blijft achterwege voor
zover dit:
a. de eenheid van de Kroon in gevaar zou kunnen brengen;
b. de veiligheid van de Staat zou kunnen schaden;
c. bedrijfs-en fabricagegegevens betreft die door natuurlijke personen of
rechtspersonen vertrouwelijk aan de overheid zijn meegedeeld;
d. persoonsgegevens betreft als bedoeld in paragraaf 3.1 onderscheidenlijk
paragraaf 3.2 van de Uitvoeringswet Algemene verordening
gegevensbescherming, tenzij de betrokkene uitdrukkelijk toestemming heeft
gegeven voor de openbaarmaking van deze persoonsgegevens of deze
persoonsgegevens kennelijk door de betrokkene openbaar zijn gemaakt;
e. nummers betreft die dienen ter identificatie van personen die bij wet of
algemene maatregel van bestuur zijn voorgeschreven als bedoeld in artikel 46
van de Uitvoeringswet Algemene verordening gegevensbescherming, tenzij de
verstrekking kennelijk geen inbreuk op de levenssfeer maakt.
2. Het openbaar maken van informatie blijft eveneens achterwege voor zover het
belang daarvan niet opweegt tegen de volgende belangen:
a. de betrekkingen van Nederland met andere landen en staten en met
internationale organisaties;
b. de economische of financiele belangen van de Staat, andere publiekrechtelijke
lichamen of bestuursorganen, in geval van milieu-informatie slechts voor zover de
informatie betrekking heeft op handelingen met een vertrouwelijk karakter;
c. de opsporing en vervolging van strafbare feiten;
d. de inspectie, controle en toezicht door bestuursorganen;
e. de eerbiediging van de persoonlijke levenssfeer;
f. de bescherming van andere dan in het eerste lid, onderdeel c, genoemde
concurrentiegevoelige bedrijfs-en fabricagegegevens;
g. de bescherming van het milieu waarop deze informatie betrekking heeft;
h. de beveiliging van personen en bedrijven en het voorkomen van sabotage;
i. het goed functioneren van de Staat, andere publiekrechtelijke lichamen of
bestuursorganen.
3. Indien een verzoek tot openbaarmaking op een van de in het tweede lid
genoemde gronden wordt afgewezen, bevat het besluit hiervoor een
uitdrukkelijke motivering.
4. Openbaarmaking kan tijdelijk achterwege blijven, indien het belang van de
geadresseerde van de informatie om als eerste kennis te nemen van de
informatie dit kennelijk vereist. Het bestuursorgaan doet mededeling aan de
verzoeker van de termijn waarbinnen de openbaarmaking alsnog zal geschieden.
5. In uitzonderlijke gevallen kan openbaarmaking van andere informatie dan
milieuinformatie voorts achterwege blijven indien openbaarmaking onevenredige
benadeling toebrengt aan een ander belang dan genoemd in het eerste of tweede
lid en het algemeen belang van openbaarheid niet tegen deze benadeling
opweegt. Het bestuursorgaan baseert een beslissing tot achterwege laten van de
openbaarmaking van enige informatie op deze grond ten aanzien van dezelfde
informatie niet tevens op een van de in het eerste of tweede lid genoemde
gronden.
Pagina 5 van 66. Het openbaar maken van informatie blijft in afwijking van het eerste lid,
Onze referentie
onderdeel c, in geval van milieu-informatie eveneens achterwege voor zover
daardoor het in het eerste lid, onderdeel c, genoemde belang ernstig geschaad
wordt en het algemeen belang van openbaarheid van informatie niet opweegt
tegen deze schade.
7. Het eerste en tweede lid zijn niet van toepassing op milieu-informatie die
betrekking heeft op emissies in het milieu.
Pagina 6 van 6