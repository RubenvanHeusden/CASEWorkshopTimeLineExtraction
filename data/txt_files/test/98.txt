File id: 98 File title: besluit-wob-initiele-versies-geb-pia.pdf.
> Retouradres Postbus 20201 2500 EE Den Haag
Directie Juridische Zaken
Korte Voorhout 7
2511 CW Den Haag
Postbus 20201
2500 EE Den Haag
www.rijksoverheid.nl
Inlichtingen
wobverzoekendjz@minfin.nl
www.minfin.nl
Ons kenmerk
2021-0000218517
Datum 21 januari 2022
Betreft Besluit op uw Wob-verzoek van 2 augustus 2021
Geachte,
In uw e-mail van 2 augustus 2021 heeft u met een beroep op de Wet
openbaarheid van bestuur (hierna: de Wob) verzocht om informatie over de
Gegevensbeschermingseffectbeoordeling (GEB/PIA) Rijksdienst FSV (Fraude
Signalering Voorziening). Meer specifiek verzoekt u om:
- De initiële versies 1.0-1.1 van de GEB/PIA FSV.
- Indien er een gecombineerde versie 1.0-1.1 bestaat, dan wilt u deze
versie ontvangen.
Verder wilt u weten wat de functie is van de auteur(s) en de onderzoeker(s) van
de versies 1.0, 1.1 en 1.2 (geactualiseerde versie) GEB /PIA. U wilt graag weten
of de auteur van de eerdere versies dezelfde personen zijn en dezelfde functies
hebben.
Op 12 augustus 2021 heeft een medewerker van mijn Ministerie contact met u
opgenomen over uw verzoek. Tijdens dit gesprek is – kort samengevat -
aangegeven dat conceptdocumenten, als er een definitieve versie bestaat, niet
openbaar worden gemaakt. U heeft vervolgens aanvullend gevraagd om
openbaarmaking van de werkinstructie waar dit met zoveel woorden in staat.
De ontvangst van uw verzoek heb ik u schriftelijk bevestigd bij brief van 13
augustus 2021, met het kenmerk 2021-0000166588. In deze brief is de
beslistermijn met vier weken verdaagd. Helaas is het mij niet gelukt om op tijd te
beslissen en daarvoor bied ik u mijn excuses aan.
Besluit
Ik besluit de door u gevraagde documenten over de GEB/PIA FSV niet openbaar
te maken. Voor de motivering hiervoor verwijs ik u naar hetgeen ik heb
geschreven onder ‘Motivering’. De door u gevraagde werkinstructie aangaande de
Wob is reeds openbaar. Daarom wijs ik uw verzoek om informatie af.
Pagina 1 van 5Inventarisatie documenten
Directie Juridische Zaken
Er zijn vijf versies van de GEB/PIA aangetroffen:
- Versie 1.0 van 3 januari 2019. Ons kenmerk
- Versie 1.01 van 21 januari 2019 (tekstuele wijzigingen ten opzichte van 2021-0000218517
1.0)
- Versie 1.02 van 21 januari 2019 (tekstuele wijzigingen ten opzichte van
1.01).
- Versie 1.2 van 5 november 2019 (rijksmodel-versie)
- Versie 1.2 van 6 november 2019 (inhoudelijk gelijk aan de versie van 5
november, maar ontstaan na het herhaald crashen van de rijksmodel-
versie).
Eén document is met de Tweede Kamer gedeeld en reeds openbaar. Dat betreft
de GEB/PIA FSV van 5 november 2019. Deze kunt u vinden via de volgende link:
https://www.tweedekamer.nl/kamerstukken/detail?id=2020D08493&did=2020D08493.
Op pagina twee van de reeds openbare GEB/PIA FSV staat dat versie 1.0-1.1 van
21 januari 2019 de initiële versie is. Er is echter geen versie 1.0-1.1 aangetroffen.
Versie 1.01 en 1.02 zijn wel aangetroffen en zijn van dezelfde datum.
De werkinstructie voor de behandeling van Wob-verzoeken is reeds openbaar. In
dat kader heeft een medewerker van mijn Ministerie u naar het besluit van de
minister van Binnenlandse Zaken en Koninkrijksrelaties van 14 juli 2021
verwezen. U vindt de gevraagde werkinstructie via de volgende link:
https://www.rijksoverheid.nl/documenten/wob-verzoeken/2021/07/14/besluit-op-wob-verzoek-over-de-wob-instructie-waarover-in-de-ministerraad-van-16-april-2021-een-besluit-is-genomen.
Wettelijk kader
Uw verzoek om informatie is beoordeeld op grond van de Wob. Het recht op
openbaarmaking dient het publieke belang van een goede en democratische
bestuursvoering. Het komt iedere burger in gelijke mate toe. Er wordt niet
gekeken naar het specifieke belang van de verzoeker.
Openbaarmaking in de zin van de Wob betekent openbaarmaking voor iedereen.
In dat licht vindt de afweging dan ook plaats. Hierbij wordt getoetst aan de
artikelen 10 en 11 van de Wob waarin is aangegeven in welke gevallen
openbaarmaking kan of moet worden geweigerd. Voorts kan het bestuursorgaan
besluiten om op grond van de uitzonderingsgronden genoemd in de artikelen 10
en 11 van de Wob (zie bijlage A) of op grond van eventuele bijzondere
openbaarmakingsregimes documenten (gedeeltelijk) niet openbaar te maken.
Motivering
De eerbiediging van de persoonlijke levenssfeer (artikel 10, tweede lid, onder e,
van de Wob)
Op grond van artikel 10, tweede lid, aanhef en onder e, van de Wob blijft
verstrekking van informatie achterwege voor zover het belang daarvan niet
opweegt tegen het belang dat de persoonlijke levenssfeer wordt geëerbiedigd.
U heeft specifiek gevraagd om de functie van de auteur(s) en de onderzoeker(s).
Ook vraagt u of dit dezelfde personen betreft met eenzelfde functie(s). Voor zover
het de namen, e-mailadressen, functienamen en telefoonnummers van
Pagina 2 van 5ambtenaren betreft is hierbij het volgende van belang. In het kader van goed
Directie Juridische Zaken
werkgeverschap ben ik van oordeel dat ten aanzien van deze gegevens het
belang dat de persoonlijke levenssfeer wordt geëerbiedigd, zwaarder moet wegen Ons kenmerk
dan het belang van openbaarheid. Dit ter bescherming van de persoonlijke 2021-0000218517
levenssfeer van de betrokken ambtenaar. Daarbij is van belang dat het hier niet
gaat om het opgeven van een naam aan een individuele burger die met een
ambtenaar in contact treedt, maar om openbaarmaking van de naam in de zin
van de Wob.
De functie van de auteur en onderzoeker is te herleiden tot een persoon en maak
ik dus niet openbaar. Wel kan ik aan u vermelden dat versie 1.01, 1.02 en 1.2
zijn geschreven door dezelfde auteur.
Persoonlijke beleidsopvattingen in een stuk voor intern beraad (artikel 11, eerste
lid, van de Wob)
Uitgangspunt van de Wob is dat overheidsinformatie openbaar is. Dit geldt in
beginsel ook voor documenten opgesteld ten behoeve van intern beraad. Dit is
het beraad over een bestuurlijke aangelegenheid binnen een bestuursorgaan, dan
wel binnen een kring van overheden in het kader van de gezamenlijke
verantwoordelijkheid voor een bestuurlijke aangelegenheid.
Uit de wetsgeschiedenis blijkt dat onder het begrip ‘documenten opgesteld ten
behoeve van intern beraad’ onder meer moeten worden begrepen: nota’s van
ambtenaren aan hun politieke en ambtelijk leidinggevenden, correspondentie
tussen de onderdelen van een ministerie en tussen ministeries onderling,
concepten van stukken, agenda’s, notulen, samenvattingen en conclusies van
interne besprekingen en rapporten van ambtelijke adviescommissies.
Degene die de stukken heeft opgesteld moet de bedoeling hebben gehad dat ze
zouden dienen voor intern beraad.
Artikel 11, eerste lid, van de Wob bepaalt dat uit documenten die zijn opgesteld
ten behoeve van intern beraad geen informatie wordt verstrekt over persoonlijke
beleidsopvattingen. Onder ‘persoonlijke beleidsopvattingen’ wordt verstaan:
ambtelijke adviezen, visies, standpunten en overwegingen. Dergelijke
opvattingen worden niet openbaar gemaakt omdat een zekere mate van
veiligheid en vertrouwelijkheid noodzakelijk is om te kunnen komen tot een
effectieve besluitvorming. Ambtenaren en bestuurders moeten onderling en met
bewindspersonen kunnen brainstormen. Feiten, prognoses, beleidsalternatieven,
de gevolgen van een bepaald beleidsalternatief of andere onderdelen met een
overwegend objectief karakter worden door mij niet beschouwd als persoonlijke
beleidsopvattingen. De totstandkoming van beleid en regelgeving wordt met de
openbaarheid van dergelijke informatie inzichtelijk.
Versie 1.0, 1.01 en 1.02 van de GEB/PIA FSV zijn concepten van de op 2 maart
2020 gepubliceerde versie van 5 november 2019. De concepten zijn opgesteld
ten behoeve van intern beraad en bevatten persoonlijke beleidsopvattingen. Voor
zover de conceptteksten afwijken van de definitieve versie bevatten deze
persoonlijke beleidsopvattingen. Voor zover de conceptteksten overeenkomen
met de definitieve teksten zijn ze al openbaar.
Ik acht het niet in het belang van een goede en democratische bestuursvoering
dat deze persoonlijke beleidsopvattingen openbaar worden gemaakt, zowel in tot
Pagina 3 van 5op de persoon herleidbare als geanonimiseerde vorm. Daarom maak ik deze
Directie Juridische Zaken
conceptversies niet openbaar.
Ons kenmerk
2021-0000218517
Plaatsing op internet
Een geanonimiseerde versie van dit besluit wordt voor eenieder kenbaar gemaakt
op www.rijksoverheid.nl.
In het vertrouwen u hiermee voldoende te hebben geïnformeerd.
Hoogachtend,
de staatssecretaris van Financiën – Fiscaliteit en Belastingen,
namens deze,
mr. J. Wieten,
plv. Hoofddirecteur Fiscale en Juridische Zaken
Deze brief is een besluit in de zin van de Algemene wet bestuursrecht. Op grond
van die wet kunt u tegen dit besluit binnen zes weken na de dag waarop dit
besluit is bekendgemaakt een bezwaarschrift indienen. Het bezwaarschrift moet
worden gericht aan de minister van Financiën, ter attentie van de Directie
Juridische Zaken, Postbus 20201, 2500 EE Den Haag. Het bezwaarschrift dient te
worden ondertekend en dient ten minste het volgende te bevatten:
a. naam en adres van de indiener;
b. de dagtekening;
c. een omschrijving van het besluit waartegen het bezwaar zich richt; d. een
opgave van de redenen waarom u zich met het besluit niet kunt verenigen.
Pagina 4 van 5Bijlage A
Directie Juridische Zaken
Ons kenmerk
Artikel 10 van de Wob luidt, voor zover relevant, als volgt:
2021-0000218517
1. Het verstrekken van informatie ingevolge deze wet blijft achterwege voor zover
dit:
a. de eenheid van de Kroon in gevaar zou kunnen brengen;
b. de veiligheid van de Staat zou kunnen schaden;
c. bedrijfs- en fabricagegegevens betreft, die door natuurlijke personen of
rechtspersonen vertrouwelijk aan de overheid zijn meegedeeld;
d. persoonsgegevens betreft als bedoeld in de artikelen 9, 10 en 87 van de
Algemene verordening gegevensbescherming, tenzij de verstrekking kennelijk
geen inbreuk op de persoonlijke levenssfeer maakt.
2. Het verstrekken van informatie ingevolge deze wet blijft eveneens achterwege
voor zover het belang daarvan niet opweegt tegen de volgende belangen:
a. de betrekkingen van Nederland met andere staten en met internationale
organisaties;
b. de economische of financiële belangen van de Staat, de andere
publiekrechtelijke lichamen of de in artikel 1a, onder c en d, bedoelde
bestuursorganen;
c. de opsporing en vervolging van strafbare feiten;
d. inspectie, controle en toezicht door bestuursorganen;
e. de eerbiediging van de persoonlijke levenssfeer;
f. het belang, dat de geadresseerde erbij heeft als eerste kennis te kunnen nemen
van de informatie;
g. het voorkomen van onevenredige bevoordeling of benadeling van bij de
aangelegenheid betrokken natuurlijke personen of rechtspersonen dan wel van
derden.
3. Het tweede lid, aanhef en onder e, is niet van toepassing voor zover de
betrokken persoon heeft ingestemd met openbaarmaking.
(...)
Artikel 11 van de Wob luidt, voor zover relevant, als volgt:
1. In geval van een verzoek om informatie uit documenten, opgesteld ten
behoeve van intern beraad, wordt geen informatie verstrekt over daarin
opgenomen persoonlijke beleidsopvattingen.
2. Over persoonlijke beleidsopvattingen kan met het oog op een goede en
democratische bestuursvoering informatie worden verstrekt in niet tot personen
herleidbare vorm. Indien degene die deze opvattingen heeft geuit of zich erachter
heeft gesteld, daarmee heeft ingestemd, kan de informatie in tot personen
herleidbare vorm worden verstrekt.
3. Met betrekking tot adviezen van een ambtelijke of gemengd samengestelde
adviescommissie kan het verstrekken van informatie over de daarin opge-nomen
persoonlijke beleidsopvattingen plaatsvinden, indien het voornemen daartoe door
het bestuursorgaan dat het rechtstreeks aangaat aan de leden van de
adviescommissie voor de aanvang van hun werkzaamheden kenbaar is gemaakt.
4. In afwijking van het eerste lid wordt bij milieu-informatie het belang van de
bescherming van de persoonlijke beleidsopvattingen afgewogen tegen het belang
van openbaarmaking. Informatie over persoonlijke beleidsopvattingen kan
worden verstrekt in niet tot personen herleidbare vorm. Het tweede lid, tweede
volzin, is van overeenkomstige toepassing.
Pagina 5 van 5