File id: 45 File title: 21-0200-besluit.pdf.
> Retouradres Postbus 43006 3540 AA Utrecht
directie Strategie
divisie Juridische zaken
Per mail: @ .nl
Catharijnesingel 59
3511 GG Utrecht
Postbus 43006
T.a.v. dhr. mr. 3540 AA Utrecht
www.nvwa.nl
Onze referentie
TRCNVWA/2021/6177
Datum: Uitsluitend verstuurd per mail op 28 januari 2022
Betreft: Besluit op Wob-verzoek 21-0200
Geachte heer ,
In uw brief van 4 maart 2021, ontvangen op 5 maart 2021, heeft u met een
beroep op de Wet openbaarheid van bestuur (hierna: Wob) informatie verzocht
om alle rapporten van bevindingen, voornemens tot boeteopleggingen en
boetebeschikkingen over de periode 2018 tot en met 4 maart 2021 met betrekking
tot Bijlage I, Hoofdstuk I, onder 1 t/m 3 van de Verordening (EG) nr. 1/2005.
De ontvangst van uw verzoek is schriftelijk bevestigd bij brief van 8 maart 2021,
kenmerk 21-0200.
In de brief van 29 maart 2021 is de beslistermijn met vier weken verdaagd tot 27
april 2021.
Wettelijk kader
Uw verzoek valt gedeeltelijk onder de reikwijdte van de Wob. Een deel van de
door u verzochte informatie is al reeds openbaar en gepubliceerd op de website
van de Rijksoverheid. Deze informatie kunt u vinden via onderstaande link.
Inventarisatie documenten
Op basis van uw verzoek zijn in totaal 629 documenten aangetroffen. Deze
documenten zijn opgenomen in een inventarislijst, die als bijlage bij dit besluit is
gevoegd.
Zienswijzen
Bij de openbaarmaking van de documenten zijn derde belanghebbenden
betrokken. Deze zijn in de gelegenheid gesteld hun zienswijze op de voorgenomen
openbaarmaking te geven. Enkele belanghebbenden hebben bedenkingen tegen
de openbaarmaking ingediend. De zienswijzen van de derde belanghebbenden heb
ik in mijn belangenafweging meegenomen. In het besluit, zie onderdeel
‘Overwegingen’ en in bijlage I van dit besluit kunt u lezen wat mijn overwegingen
zijn geweest.
Pagina 1 van 9directie strategie
divisie Juridische zaken
Onze referentie
TRCNVWA/2021/6177
Besluit
Ik heb besloten deels aan uw verzoek tegemoet te komen en de informatie
waarom u verzocht deels openbaar te maken.
Overwegingen
Algemene overweging: openbaarheid t.a.v. een ieder
Allereerst wil ik u wijzen op het volgende. Ingevolge artikel 3, vijfde lid, van de
Wob, wordt een verzoek om informatie ingewilligd met inachtneming van het
bepaalde in de artikelen 10 en 11.
Het recht op openbaarmaking op grond van de Wob dient uitsluitend het publieke
belang van een goede en democratische bestuursvoering. Het komt iedere burger
in gelijke mate toe. Daarom kan ten aanzien van de openbaarheid geen
onderscheid worden gemaakt naar gelang de persoon of de bedoeling of belangen
van de verzoeker. Bij de te verrichten belangenafweging worden dan ook
betrokken het algemene belang bij openbaarmaking van de gevraagde informatie
en de door de weigeringsgronden te beschermen belangen, maar niet het
specifieke belang van de verzoeker.
Evenmin kent de Wob een beperkte vorm van openbaarmaking. Dit betekent dat
openbaarmaking van de gevraagde documenten uitsluitend aan u op grond van de
Wob niet mogelijk is. Indien ik aan u de betreffende documenten verstrek, moet ik
deze ook aan anderen geven indien zij daarom verzoeken. In dat licht vinden de
onderstaande belangenafwegingen dan ook plaats.
Bedrijfs- en fabricagegegevens
Artikel 10, eerste lid, aanhef en onder c, van de Wob bepaalt dat het verstrekken
van informatie achterwege blijft voor zover dit bedrijfs- en fabricagegegevens
betreft, die door natuurlijke personen of rechtspersonen vertrouwelijk aan de
overheid zijn medegedeeld. Onder bedrijfsgegevens moet blijkens bestendige
jurisprudentie worden verstaan: al die gegevens waaruit wetenswaardigheden
kunnen worden afgelezen of afgeleid met betrekking tot de technische
bedrijfsvoering of het productieproces dan wel met betrekking tot de afzet van
producten of de kring van afnemers of leveranciers. Cijfers of gegevens die de
financiële bedrijfsvoering en financiële stromen betreffen, worden eveneens als
bedrijfs- en fabricagegegevens aangemerkt.
In het document met nummer 304 staan bedrijfs- en fabricagegegevens. Deze
gegevens zijn vertrouwelijk aan de Nederlandse Voedsel-en Warenautoriteit
medegedeeld. Uit deze gegevens kunnen wetenswaardigheden worden afgeleid
met betrekking tot de afzet van producten en de kring van afnemers en
leveranciers.
Pagina 2 van 9directie strategie
divisie Juridische zaken
Onze referentie
TRCNVWA/2021/6177
Het betreft een factuur. Hieruit kan worden opgemaakt welke prijzen wordt
gehanteerd en aan wie de factuur is gericht. Ik zal deze informatie dan ook niet
openbaar maken.
Persoonsgegevens als bedoeld in de artikelen 9, 10 en 87 van de
Algemene verordening gegevensbescherming
Op grond van artikel 10, eerste lid, aanhef en onder d, van de Wob blijft het
verstrekken van informatie achterwege voor zover dit persoonsgegevens betreft
als bedoeld in de artikelen 9, 10 en 87 van de Algemene verordening
gegevensbescherming (hierna: AVG), tenzij de verstrekking kennelijk geen
inbreuk op de persoonlijke levenssfeer maakt. De persoonsgegevens als bedoeld
in de artikelen 9, 10 en 87 AVG betreffen: persoonsgegevens waaruit ras of
etnische afkomst, politieke opvattingen, religieuze of levensbeschouwelijke
overtuigingen, of het lidmaatschap van een vakbond blijken, en genetische
gegevens, biometrische gegevens met het oog op de unieke identificatie van een
persoon, of gegevens over gezondheid, of gegevens met betrekking tot iemands
seksueel gedrag of seksuele gerichtheid, persoonsgegevens betreffende
strafrechtelijke veroordelingen en strafbare feiten of daarmee verband houdende
veiligheidsmaatregelen, en een nationaal identificatienummer of enige andere
identificator van algemene aard.
De documenten bevatten fotomateriaal waarop ook personen geheel of
gedeeltelijk te zien zijn. Openbaarmaking van de documenten zou ernstige
inbreuk maken op de persoonlijke levenssfeer van deze betrokkenen. Deze
persoonsgegevens maak ik dan ook niet openbaar. Onder de documenten
bevinden zich ook video-opnamen, die bijzondere (biometrische) persoons-
gegevens bevatten. Op deze video-opnamen zijn personen te zien en/of zijn er
stemmen te horen. Openbaarmaking van deze video-opnamen zou ernstige
inbreuk maken op de persoonlijke levenssfeer van de betrokkenen. Daarbij neem
ik in overweging dat de video-opnamen, met de mij tot beschikking hebbende
techniek het niet mogelijk is om bepaalde delen onherkenbaar te maken. Ik zal
deze persoonsgegevens (videobeelden) dan ook niet openbaar maken.
De eerbiediging van de persoonlijke levenssfeer
Op grond van artikel 10, tweede lid, aanhef en onder e, van de Wob blijft
verstrekking van informatie achterwege voor zover het belang daarvan niet
opweegt tegen het belang dat de persoonlijke levenssfeer wordt geëerbiedigd.
In de documenten staan persoonsgegevens. Ik ben van oordeel dat t.a.v. deze
gegevens het belang dat de persoonlijke levenssfeer wordt geëerbiedigd,
zwaarder moet wegen dan het belang van openbaarheid. Daarom heb ik de
persoonsgegevens verwijderd uit deze documenten.
In geval van namen, adressen van locaties waar dieren worden gehouden:
Artikel 10, tweede lid, aanhef en onder e, van de Wob heeft ten doel het belang
Pagina 3 van 9directie strategie
divisie Juridische zaken
Onze referentie
TRCNVWA/2021/6177
van natuurlijke personen te beschermen en niet dat van rechtspersonen. Indien
natuurlijke personen er zelf voor kiezen om onder hun eigennaam deel te nemen
aan het handelsverkeer door hun onderneming hun eigen naam te geven, kan bij
openbaarmaking geen sprake zijn van een zodanige schending van het belang van
de te eerbiedigen persoonlijke levenssfeer van deze natuurlijke personen, dat
deze in de weg staan aan openbaarmaking. De openbaarmaking betreft immers
niet de natuurlijke persoon, maar de naam van de door die persoon gedreven
onderneming. Ik ben dan ook van oordeel dat de namen van de dierenhouders
niet geweigerd kunnen worden op grond van deze weigeringsgrond. Dit is anders
met betrekking tot de adressen en locaties (en informatie herleidbaar naar deze
adressen en locaties) van de dierenhouders. Deze adressen betreffen veelal ook
woonadressen van anderen dan de dierenhouders. Dat brengt met zich mee dat
ook anderen dan de dierenhouders in hun persoonlijke levenssfeer aangetast
worden bij het openbaar maken van deze adressen. Ik ben van oordeel dat t.a.v.
deze gegevens het belang dat de persoonlijke levenssfeer wordt geëerbiedigd,
zwaarder moet wegen dan het belang van openbaarheid. De adressen maak ik
dan ook niet openbaar.
Voor zover het de namen van ambtenaren betreft, is hierbij het volgende van
belang. Waar het gaat om het beroepshalve functioneren van ambtenaren, wordt
in het kader van een controle op de goede en democratische bestuursvoering het
belang van ambtenaren dat hun persoonlijke levenssfeer wordt geëerbiedigd
minder zwaar geacht. Desondanks kan het openbaar maken van namen van de
ambtenaren raken aan hun persoonlijke levenssfeer. Hier komt bij dat de controle
op de goede en democratische bestuursvoering voldoende kan plaatsvinden,
indien de namen van de ambtenaren niet openbaar gemaakt worden. Daarbij is
van belang dat het hier niet gaat om het opgeven van een naam aan een
individuele burger die met een ambtenaar in contact treedt, maar om
openbaarmaking van de naam in de zin van de Wob. Het gaat om ambtenaren die
niet zelfstandig of in mandaat namens de staatssecretaris of minister besluiten
nemen ten aanzien van een bestuurlijke aangelegenheid.
De controles op dierenwelzijn vinden plaats in een betrekkelijk klein werk
technisch speelveld (beperkt aantal controleurs in een beperkte branche). In
casus zou het bekend worden van de gegevens van de betrokken ambtenaren
betekenen dat zij kunnen worden benaderd buiten de kaders van de
werkzaamheden hetgeen zou leiden tot aantasting van hun persoonlijke
levenssfeer. Aan de hiervoor genoemde omstandigheden ken ik een dusdanig
gewicht toe dat het belang van openbaarmaking daarvoor moet wijken.
Het voorkomen van onevenredige bevoordeling of benadeling
Op grond van artikel 10, tweede lid, aanhef en onder g, van de Wob blijft
verstrekking van informatie achterwege voor zover het belang daarvan niet
opweegt tegen het belang van het voorkomen van onevenredige bevoordeling of
Pagina 4 van 9directie strategie
divisie Juridische zaken
Onze referentie
TRCNVWA/2021/6177
benadeling van bij de aangelegenheid betrokken natuurlijke personen of
rechtspersonen dan wel van derden.
In de documenten zijn onder andere opgenomen: KvK-nummers en BRS-
nummers. Deze nummers worden door de NVWA gebruikt om de juiste juridische
identiteit van de ondernemer vast te stellen. Behalve dat ze door de NVWA
gebruikt worden, worden ze ook door de Rijksdienst voor Ondernemend Nederland
en andere instanties en organisaties gebruikt. Door deze nummers openbaar te
maken kan een ander met deze nummers of met een combinatie van deze
nummers, onterecht toegang krijgen tot informatie over bedrijven die
vertrouwelijk zouden moeten blijven. De Rijksdienst voor Ondernemend Nederland
gebruikt deze nummers voor hun website en aan de telefoon om de juiste
ondernemer te identificeren. Daarom maak ik deze nummers niet openbaar.
In de documenten staat informatie van organisaties en bedrijven zoals namen,
straat, huisnummer en postcode, kentekens, nummers van
gezondheidscertificaten, nummers van transportdocumenten en overige
herleidbare informatie. Een naam van een organisatie en bedrijf, straatnaam en
huisnummer, dan wel een postcode, ook elk voor zich, bieden voldoende
informatie om een individuele ondernemer of organisatie te identificeren.
Openbaarmaking van bovengenoemde gegevens in combinatie met de inhoud van
de documenten, zou naar mijn oordeel leiden tot onevenredige benadeling van de
personen en/of organisaties waar deze informatie betrekking op heeft. Deze
benadeling bestaat uit stigmatisering van betrokkenen, gevaar om slachtoffer te
worden van buitensporige acties van dierenrechtenactivisten, het onder druk
komen staan van handelsrelaties en het verloren gaan van afzetkanalen welke
financiële schade met zich zal brengen.
Stigmatisering
De houders/verzorgers en transporteurs (medewerkers) van dieren zijn meestal
gevestigd op het platteland. Deze zijn in het algemeen gevestigd in of bij een
kleine dorpskern. In een dorp kent men elkaar en is men sociaal gezien
afhankelijk van elkaar. Een dergelijk gezin maakt deel uit van de
dorpsgemeenschap, openbaarmaking kan stigmatiserend werken waardoor een
heel gezin in een sociaal isolement terecht kan komen. Daarom maak ik alle
informatie die herleidbaar is naar een bepaalde houder/verzorger of
transporteur(medewerkers) van de dieren niet openbaar.
Door de negatieve aandacht die wordt gevestigd op de organisatie en ondernemer
door openbaarmaking van naam en adresgegevens, kan de onderneming of
organisatie aanzienlijk nadeel lijden in de vorm van bijvoorbeeld reputatieschade.
De benadeling die de betrokken bedrijven zullen ondervinden door publicatie van
de namen en adresgegevens, moet dan ook als onevenredig worden aangemerkt.
De informatie wordt om die reden niet openbaar gemaakt.
Pagina 5 van 9directie strategie
divisie Juridische zaken
Onze referentie
TRCNVWA/2021/6177
Gevaar van buitensporige acties van dieractivisten
De laatste jaren hebben inbraken plaatsgevonden bij verschillende houders van
dieren. Tijdens deze inbraken werden film opnames gemaakt, die vervolgens
verspreid werden middels de media (YouTube, websites, facebook).
De adressen waar de dierenhouders gevestigd zijn betreffen veelal ook
woonadressen waar ook anderen dan de dierenhouder wonen. Dergelijke inbraken
brengen niet alleen financiële schade voor de dierenhouder met zich mee maar
ook emotionele schade bij de dierenhouder en anderen die op dergelijke adressen
wonen. Hiermee worden de dierenhouder en deze anderen persoonlijk geraakt in
hun persoonlijke levenssfeer, welke onevenredig benadelend moet worden geacht.
Bij inbraak bij de dierenhouders is behalve financiële schade in de vorm van
braakschade het risico van de insleep van ziektes groot. Een houder kan door de
insleep van ziektes zijn hele stal met dieren verloren zien gaan. De insleep van
ziektes kan vervolgens weer leiden tot verspreiding van de ziekte. Denk aan
mond- en klauwzeer en varkenspest. Dit heeft vervolgens weer veel impact op de
maatschappij omdat veel dieren zullen moeten worden gedood en geruimd.
Door gehele openbaarmaking van de documenten kunnen actievoerders weer
geprikkeld worden om dergelijke adressen te bezoeken, in te breken, te filmen of
andere vormen van niet toelaatbare acties te ondernemen.
De financiële schade in de vorm van braakschade, insleep van ziektes en de
emotionele schade bij personen veroorzaakt door dergelijke braak moet als
onevenredig worden aangemerkt.
Handelsrelaties
Openbaarmaking van de in de aanvraag bedoelde documenten kan er toe leiden
dat handelsrelaties onder druk komen te staan en afzetkanalen verloren gaan. Het
is aannemelijk dat vaste afnemers veelal kiezen voor zekerheid en geneigd zijn
een andere leverancier te zoeken, indien ook maar de schijn ontstaat dat het
dierenwelzijn in het geding is. Dit is onlangs ook gebleken toen videobeelden ,
opgenomen bij een slachterij, waarbij het dierenwelzijn in het geding was,
gepubliceerd werden. Verschillende grote afnemers zegden meteen hun contract
met de slachterij op. Openbaarmaking van informatie die herleidbaar is naar de
specifieke dierenhouder of transporteur leidt tot onevenredige financiële
benadeling van deze ondernemingen waarop de gegevens betrekking hebben. Ik
maak de documenten daarom openbaar zonder de gegevens die herleidbaar zijn
naar de betrokken ondernemingen.
Bij de bovenstaande overwegingen neem ik in ogenschouw dat het openbaar
maken van de gevraagde documenten, zonder gegevens die herleidbaar zijn naar
de ondernemingen, organisaties en personen voldoende inzicht geeft in een goede
Pagina 6 van 9directie strategie
divisie Juridische zaken
Onze referentie
TRCNVWA/2021/6177
en democratische bestuursvoering en is het publieke belang voldoende
gewaarborgd.
In de documenten staat informatie over ondernemingen die een zakelijke relatie
hebben met deze bedrijven. Deze ondernemingen en andere derden zouden
ongewild in een negatieve context kunnen worden geplaatst en zouden daardoor
ongewild benaderd kunnen worden door het publiek(derden). De benadeling die
deze derden zullen ondervinden door publicatie van hun gegevens, moet dan ook
als onevenredig worden aangemerkt.
Wijze van openbaarmaking
Uitgestelde openbaarmaking (art 6, 5e lid, Wob)
Aangezien belanghebbenden mogelijk bezwaar hebben tegen de openbaarmaking
van de informatie vindt de feitelijke openbaarmaking van de documenten niet
eerder plaats, dan twee weken na dagtekening van deze beschikking, conform
artikel 6, vijfde lid, van de Wob. Op deze wijze wordt aan deze belanghebbenden
de mogelijkheid geboden om te proberen de openbaarmaking tegen te houden.
Dit kan door het indienen van een bezwaarschrift bij de Nederlandse Voedsel- en
Warenautoriteit en door daarnaast bij de rechtbank te verzoeken om, bij wijze van
voorlopige voorziening, het onderhavige besluit tot openbaarmaking te schorsen.
Indien binnen twee weken na dagtekening van dit besluit een bezwaarschrift is
ingediend en een verzoek om voorlopige voorziening is gedaan, wordt de
uitspraak van de voorzieningenrechter afgewacht, voordat tot daadwerkelijke
openbaarmaking wordt overgegaan.
Reeds openbare stukken
De Wob is niet van toepassing op reeds openbare documenten. Voor deze
documenten verwijs ik u naar de vindplaats:
https://www.rijksoverheid.nl/documenten/wob-verzoeken/2021/12/10/besluit-op-wob-verzoek-over-maatregel-dierenwelzijn-bij-toezichtresultaten-jaarverslag-2018-nvwa
Plaatsing op internet
De openbaar gemaakte stukken worden op www.rijksoverheid.nl geplaatst.
Afschrift aan belanghebbenden
Een afschrift van dit besluit zend ik aan belanghebbenden.
Pagina 7 van 9directie strategie
divisie Juridische zaken
Onze referentie
TRCNVWA/2021/6177
De Minister van Landbouw, Natuur en Voedselkwaliteit,
namens deze,
mr.
Openbaarmaking en privacy
Bezwaarmogelijkheid
Als u het niet eens bent met dit besluit, kunt u binnen zes weken - na verzending
van dit besluit -een bezwaarschrift indienen. Doe dit op tijd, anders kan uw
bezwaarschrift niet worden behandeld. Let wel: het indienen van een
bezwaarschrift schort de werking van het besluit niet op.
Bij voorkeur kunt u uw bezwaarschrift via de e-mail verzenden naar
nvwabezwaarenberoep@nvwa.nl. Uw bezwaarschrift kunt u eventueel ook per
post verzenden naar: Nederlandse Voedsel- en Warenautoriteit, divisie
Juridische Zaken, team Bezwaar en Beroep, Postbus 43006, 3540 AA
Utrecht.
U dient uw bezwaarschrift ten minste te voorzien van:
 uw naam en adres;
 telefoonnummer;
 de datum;
 het kenmerk, zaaknummer van deze brief (deze gegevens vindt u in de rechterkantlijn);
 de gronden van bezwaar;
 uw handtekening.
Zou u zo vriendelijk willen zijn om een kopie van dit besluit mee te sturen?
Pagina 8 van 9directie strategie
divisie Juridische zaken
Onze referentie
TRCNVWA/2021/6177
NB. ook indien u uw bezwaarschrift per e-mail verstuurt, dient deze te voldoen
aan bovenstaande eisen. Voldoet uw bezwaarschrift niet aan deze eisen, dan
wordt uw bezwaarschrift niet in behandeling genomen. Het verdient de voorkeur
om uw bezwaarschrift in Pdf-formaat als bijlage toe te voegen in het e-
mailbericht.
Heeft u vragen, kijk dan op www.nvwa.nl\bezwaarenberoep.
* Als u uw bezwaarschrift in een vreemde taal opstelt en een vertaling voor een goede behandeling van het bezwaar
nodig is, dient u zelf voor een vertaling van het bezwaarschrift te zorgen / If you submit your objection in a foreign
language and a translation for proper handling of the objection is required, you should provide yourself a
translation of the objection.
Pagina 9 van 9