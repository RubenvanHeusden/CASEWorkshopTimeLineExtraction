File id: 83 File title: Besluit+Wob-verzoek+II+inzake+ISF.pdf.
> Retouradres Postbus 20301 2500 EH Den Haag
Directoraat-Generaal
Migratie
Directie Migratiebeleid
Afdeling Juridische en
Algemene Zaken
Turfmarkt 147
2511 DP Den Haag
Postbus 20301
2500 EH Den Haag
www.rijksoverheid.nl/jenv
Contactpersoon
Datum 23 maart 2022
Ons kenmerk
Onderwerp Besluit Wob-verzoek verslagen ISF
3911040
Bijlagen
1
Bij beantwoording de datum
en ons kenmerk vermelden.
Geachte , Wilt u slechts één zaak in uw
brief behandelen.
Bij e-mailbericht van 14 februari 2022 heeft u bij de Directie Migratiebeleid een
verzoek ingediend als bedoeld in artikel 3, eerste lid, van de Wet openbaarheid
van bestuur (hierna: Wob). Uw verzoek wordt met het onderhavige besluit
afgedaan.
Per e-mail van 15 maart 2022 heb ik u de ontvangst van uw verzoek bevestigd en
heb ik aangegeven te verwachten er in maart 2022 op te kunnen beslissen.
Op 8 februari jl. heeft u van mij een besluit op uw Wob-verzoek van 17 augustus
2020 ontvangen. Daarbij heb ik vijf uitvoeringsverslagen ISF, over de jaren 2015
t/m 2019, (gedeeltelijk) openbaar gemaakt.
Met het onderhavige verzoek heeft u gevraagd om openbaarmaking van het
uitvoeringsverslag over 2020 en 2021, voor zover reeds beschikbaar.
Op het moment dat dit besluit wordt genomen is het verslag over 2021 nog niet
gereed, en derhalve nog niet beschikbaar.
Wettelijk kader
Uw verzoek valt onder de reikwijdte van de Wob. Voor de relevante Wob-artikelen
verwijs ik u naar bijlage 1.
Inventarisatie documenten
Bij de inventarisatie is één document aangetroffen, namelijk het
uitvoeringsverslag ISF over 2020.
Besluit
Ik heb besloten (deels) aan uw verzoek tegemoet te komen en de informatie in
het document waarom u verzocht, gedeeltelijk openbaar te maken.
Voor de motivering ten aanzien van de geweigerde passages verwijs ik u naar de
overwegingen hieronder.
P agina 1 van 5Directoraat-Generaal
Voor zover uw verzoek betrekking heeft op het uitvoeringsverslag over 2021 wijs Migratie
Directie Migratiebeleid
ik dat verzoek af omdat het verslag nog niet beschikbaar is.
Afdeling Jurdische en
Algemene Zaken
Overwegingen
Allereerst wil ik u wijzen op het volgende. Ingevolge artikel 3, vijfde lid, van de Datum
23 maart 2022
Wob, wordt een verzoek om informatie ingewilligd met inachtneming van het
bepaalde in de artikelen 10 en 11.
Het recht op openbaarmaking op grond van de Wob dient uitsluitend het publieke
belang van een goede en democratische bestuursvoering. Het komt iedere burger
in gelijke mate toe. Daarom kan ten aanzien van de openbaarheid geen
onderscheid worden gemaakt naar gelang de persoon of de bedoeling of belangen
van de verzoeker. Bij de te verrichten belangenafweging worden dan ook
betrokken het algemene belang bij openbaarmaking van de gevraagde informatie
en de door de weigeringsgronden te beschermen belangen, maar niet het
specifieke belang van de verzoeker.
Evenmin kent de Wob een beperkte vorm van openbaarmaking. Dit betekent dat
openbaarmaking van de gevraagde documenten uitsluitend aan u op grond van
de Wob niet mogelijk is. Indien ik aan u de betreffende documenten verstrek,
moet ik deze ook aan anderen geven indien zij daarom verzoeken. In dat licht
vinden de onderstaande belangenafwegingen dan ook plaats.
Het belang van de betrekkingen van Nederland met andere staten en met
internationale organisaties
Op grond van artikel 10, tweede lid, aanhef en onder a, van de Wob blijft
verstrekking van informatie achterwege voor zover het belang daarvan niet
opweegt tegen het belang van de betrekkingen van Nederland met andere staten
en met internationale organisaties.
Bij bepaalde passages op pagina’s 10 en 11 uit het geïnventariseerde document is
het belang van de betrekkingen van Nederland met een andere staat in het
geding. Dit belang zou kunnen worden geschaad indien de hier bedoelde
informatie openbaar wordt gemaakt. Het betreft een passage over het project dat
betrekking heeft op de versterking van de internationale politiesamenwerking met
autoriteiten van een derde land op het terrein van witwassen. In deze passages
staat specifiek beschreven wat de vertrouwelijke werkwijze van het instrument
Special Investigation Unit (SIU) is. De geweigerde passages bevatten informatie
over politiële samenwerking met een andere staat. Openbaarmaking van deze
informatie zou de betrekkingen met het desbetreffende land schaden. Ik ben van
oordeel dat het belang dat dit wordt voorkomen zwaarder moet wegen dan het
belang van openbaarheid. Ik heb daarom besloten de desbetreffende informatie
niet openbaar te maken.
Het belang van opsporing en vervolging van strafbare feiten en het belang van
inspectie, controle en toezicht door bestuursorganen
Op grond van artikel 10, tweede lid, aanhef en onder c, van de Wob blijft
verstrekking van informatie achterwege voor zover het belang daarvan niet
opweegt tegen het belang van opsporing en vervolging van strafbare feiten.
Volgens artikel 10, tweede lid, aanhef en onder d, van de Wob blijft verstrekking
van informatie achterwege voor zover het belang daarvan niet opweegt tegen het
belang van inspectie, controle en toezicht door bestuursorganen.
Pagina 2 van 5Directoraat-Generaal
Bij een passage op pagina 9 van het document is het belang van inspectie, Migratie
Directie Migratiebeleid
controle en toezicht in het kader van toegang tot en vertrek uit Nederland in het
Afdeling Jurdische en
geding. Bij dezelfde passage is daarnaast het belang van opsporing en vervolging Algemene Zaken
van strafbare feiten in het geding.
Datum
23 maart 2022
Het verstrekken van informatie blijft achterwege indien het belang daarvan niet
opweegt tegen de belangen van de opsporing en vervolging van strafbare feiten
en het uitoefenen van toezicht en controle door bestuursorganen. Deze
weigeringsgronden zien volgens wetsgeschiedenis1 en rechtspraak2 niet alleen op
concrete opsporings- en toezichtsgevallen, maar ook op de werkwijzen,
strategieën en middelen waarmee die doeleinden door opsporingsambtenaren en
andere overheidsfunctionarissen worden nagestreefd. In beginsel mag het
publieke belang bij die doeleinden door openbaarmaking van stukken niet worden
beschadigd.
De Koninklijke Marechaussee (KMar) is op grond van artikel 4 lid 1 sub f,
Politiewet 2021, artikel 46 lid 1 sub a Vreemdelingenwet 2000 en artikel 8
Schengengrenscode verantwoordelijk voor het grenstoezicht (grenscontrole en –
bewaking), alsmede voor het uitvoeren van de politietaak bij de
grensdoorlaatposten. Het grenstoezicht ziet hoofdzakelijk op het voorkomen van
onrechtmatige grenspassage, terwijl de politietaak ziet op met name
mensenhandel en –smokkel en document- en identiteitsfraude.
Het document bevat een passage waarmee inzicht wordt gegeven in het door de
KMar voor het desbetreffende project aangeschafte vaartuig. Die informatie geeft
een gedetailleerd beeld van de uitrusting van dit vaartuig en op die manier inzicht
in de manier waarop toezicht wordt gehouden. Onderdeel van het toezichthouden
is ook het voorkomen van strafbare feiten zoals mensenhandel en –smokkel. De
desbetreffende informatie kan door derden worden gebruikt om het grenstoezicht
te ontlopen, ondermijnen of beïnvloeden en daarmee onrechtmatige
grenspassage te laten plaatsvinden of de ontdekking van strafbare feiten te
voorkomen. Dit zou logischerwijs aanmerkelijke schade aan de publieke
taakuitvoering kunnen berokkenen.
1 Kamerstukken II, 2011-12, 33 328, nr. 3
2 Zie ECLI:NL:RVS:2019:642 en
ECLI:NL:RVS:2010:BK9880
Pagina 3 van 5Wijze van openbaarmaking Directoraat-Generaal
Het gedeeltelijk openbaar gemaakte document treft u bij dit besluit in kopie aan. Migratie
Directie Migratiebeleid
Afdeling Jurdische en
Een geanonimiseerde versie van dit besluit en het daarbij openbaar gemaakte Algemene Zaken
document wordt op www.rijksoverheid.nl geplaatst.
Datum
23 maart 2022
Hoogachtend,
De Staatssecretaris van Justitie en Veiligheid,
namens deze,
K. Morren
directeur Regie Migratieketen
Tegen dit besluit kunt u binnen zes weken na de dag waarop dit is bekend gemaakt een
bezwaarschrift indienen. Het bezwaarschrift moet door de indiener zijn ondertekend en
bevat ten minste zijn naam en adres, de dagtekening, een omschrijving van het besluit
waartegen het bezwaar is gericht en de gronden waarop het bezwaar rust. Dit
bezwaarschrift moet worden gericht aan: de Staatssecretaris van Justitie en Veiligheid,
t.a.v. Directie Wetgeving en Juridische Zaken, Sector Juridische Zaken en Wetgevingsbeleid,
Postbus 20301, 2500 EH Den Haag.
Pagina 4 van 5Bijlage 1 – Relevante artikelen uit de Wob Directoraat-Generaal
Migratie
Directie Migratiebeleid
Artikel 1
Afdeling Jurdische en
In deze wet en de daarop berustende bepalingen wordt verstaan onder: Algemene Zaken
a. document: een bij een bestuursorgaan berustend schriftelijk stuk of ander
materiaal dat gegevens bevat; Datum
23 maart 2022
b. bestuurlijke aangelegenheid: een aangelegenheid die betrekking heeft op
beleid van een bestuursorgaan, daaronder begrepen de voorbereiding en de
uitvoering ervan;
c. intern beraad: het beraad over een bestuurlijke aangelegenheid binnen een
bestuursorgaan, dan wel binnen een kring van bestuursorganen in het kader van
de gezamenlijke verantwoordelijkheid voor een bestuurlijke aangelegenheid;
d. niet-ambtelijke adviescommissie: een van overheidswege ingestelde instantie,
met als taak het adviseren van een of meer bestuursorganen en waarvan geen
ambtenaren lid zijn, die het bestuursorgaan waaronder zij ressorteren adviseren
over de onderwerpen die aan de instantie zijn voorgelegd. Ambtenaren, die
secretaris of adviserend lid zijn van een adviesinstantie, worden voor de
toepassing van deze bepaling niet als leden daarvan beschouwd;
e. ambtelijke of gemengd samengestelde adviescommissie: een instantie, met als
taak het adviseren van één of meer bestuursorganen, die geheel of gedeeltelijk is
samengesteld uit ambtenaren, tot wier functie behoort het adviseren van het
bestuursorgaan waaronder zij ressorteren over de onderwerpen die aan de
instantie zijn voorgelegd;
f. persoonlijke beleidsopvatting: een opvatting, voorstel, aanbeveling of conclusie
van een of meer personen over een bestuurlijke aangelegenheid en de daartoe
door hen aangevoerde argumenten;
g. milieu-informatie: hetgeen daaronder wordt verstaan in artikel 19.1a van de
Wet milieubeheer.
Artikel 10
1. Het verstrekken van informatie ingevolge deze wet blijft achterwege voor zover
dit:
(…)
2. Het verstrekken van informatie ingevolge deze wet blijft eveneens achterwege
voor zover het belang daarvan niet opweegt tegen de volgende belangen:
a. de betrekkingen van Nederland met andere staten en met internationale
organisaties;
(…)
c. de opsporing en vervolging van strafbare feiten;
d. inspectie, controle en toezicht door bestuursorganen;
(…).
Pagina 5 van 5