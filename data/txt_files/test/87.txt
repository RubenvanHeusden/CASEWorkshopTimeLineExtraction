File id: 87 File title: Besluit+wob-verzoek+vertrek+minister+van+Nieuwenhuizen.pdf.
> Retouradres 2500 EX
Hoofddirectie Bestuurlijke
en Juridische Zaken
Postbus 20901
Den Haag
2500 EX
Contactpersoon
wob-loket@minienw.nl
Ons kenmerk
IENW/BSK-2022/79875
Datum 20 april 2022
Betreft Besluit op uw Wob-verzoek over het vertrek van
minister Van Nieuwenhuizen
Geachte heer
In uw brief van 7 oktober 2021, ontvangen op 22 oktober 2021, heeft u met
een beroep op de Wet openbaarheid van bestuur (hierna: Wob) informatie
verzocht over het vertrek van minister Van Nieuwenhuizen naar de Vereniging
Energie Nederland.
U vraagt om de navolgende documenten:
1. Alle documenten over en/of van Vereniging Energie Nederland bij en/of
onder het ministerie;
2. Documenten over de (eventuele) overstap van Van Nieuwenhuizen naar de
Vereniging Energie Nederland;
3. Documenten over mogelijke belangenconflicten die als gevolg van een
eventuele overstap zouden kunnen ontstaan;
4. Correspondentie met Van Nieuwenhuizen en/of Vereniging Energie
Nederland over de overstap.
Het verzoek heeft betrekking op de periode van 1 januari 2021 tot 7 oktober
2021.
Verloop van de procedure
De ontvangst van uw verzoek is op 22 oktober 2021 per e-mail bevestigd. De
beslistermijn is op 19 november 2021 met vier weken verdaagd. Hierover
bent u op 19 november 2021 per e-mail geïnformeerd.
Op 3 januari 2022 heeft u mij in gebreke gesteld. Op 17 januari 2022 heeft u
bij de rechtbank Midden-Nederland een beroep niet tijdig beslissen ingesteld.
Wettelijk kader
Uw verzoek valt onder de reikwijdte van de Wob. Voor de relevante
wetsartikelen van de Wob verwijs ik u naar bijlage 1 van dit besluit.
Inventarisatie documenten
Op basis van uw verzoek zijn 69 documenten met een aantal bijlagen bij dit
besluit betrokken. Deze staan op de inventarislijst, die als bijlage 2 bij dit
besluit is gevoegd.
Daarnaast vallen 81 andere documenten met bijlagen onder de reikwijdte van
uw verzoek. Deze documenten zijn echter reeds betrokken bij het besluit op
Pagina 1 van 7een nagenoeg gelijkluidend Wob-verzoek dat is gepubliceerd op
Rijksoverheid.nl op 21 januari 2022.
U kunt het besluit en de hierbij betrokken documenten vinden via:
https://www.rijksoverheid.nl/documenten/wob-verzoeken/2022/01/21/besluit-wob-verzoek-over-vertrek-minister-van-nieuwenhuizen.
Omdat deze documenten zijn betrokken bij eerdergenoemd gepubliceerd
besluit en reeds openbaar zijn, vallen zij niet meer onder de reikwijdte van de
Wob1.
Zienswijzen
Op 3 maart 2022 zijn belanghebbenden in de gelegenheid gesteld om hun
zienswijze naar voren te brengen. Op 9 en 10 maart 2022 hebben de
belanghebbenden hun zienswijze naar voren gebracht. Deze zienswijzen heb
ik in mijn belangenafweging betrokken.
Besluit
Ik heb besloten uw verzoek gedeeltelijk te honoreren en de documenten zoals
weergegeven op de inventarislijst geheel of gedeeltelijk openbaar te maken,
dan wel niet openbaar te maken. Voor de motivering verwijs ik naar het
onderdeel ‘Overwegingen’ van dit besluit. De inventarislijst maakt integraal
onderdeel uit van dit besluit. Voor de toegepaste uitzonderingsgronden wil ik
u verwijzen naar de inventarislijst.
Overwegingen
Ingevolge artikel 3, vijfde lid, van de Wob wordt een verzoek om informatie
ingewilligd met inachtneming van het bepaalde in de artikelen 10 en 11 van
de Wob.
De eerbiediging van de persoonlijke levenssfeer (Artikel 10.2.e, Wob)
Op grond van artikel 10, tweede lid, aanhef en onder e, van de Wob blijft
verstrekking van informatie achterwege voor zover het belang daarvan niet
opweegt tegen het belang dat de persoonlijke levenssfeer wordt geëerbiedigd.
In een aantal documenten staan gegevens die herleidbaar zijn tot een
natuurlijk persoon, zoals namen, e-mailadressen, functieaanduidingen en
rechtstreekse telefoonnummers. Deze gegevens maak ik niet openbaar. Ik
ben van oordeel dat de privacy van betrokkenen prevaleert boven het belang
van openbaarmaking van deze informatie.
De genoemde (persoons)gegevens heb ik verwijderd uit de documenten onder
vermelding van artikel 10.2.e Wob.
Het voorkomen van onevenredige bevoordeling of benadeling (Artikel
10.2.g, Wob)
Op grond van artikel 10, tweede lid, aanhef en onder g, van de Wob blijft
verstrekking van informatie achterwege voor zover het belang daarvan niet
opweegt tegen het belang van het voorkomen van onevenredige bevoordeling
of benadeling van bij de aangelegenheid betrokken natuurlijke personen of
rechtspersonen dan wel van derden.
In een aantal documenten staan e-mailadressen van een interne postbus, die
niet zijn bedoeld voor derden om de betreffende organisatie te benaderen of
daarmee contact op te nemen. Openbaarmaking van de volledige e-
mailadressen zal naar mijn oordeel leiden tot onevenredige benadeling van die
1 ECLI:RVS:2010:BO1165
Pagina 2 van 7organisaties. Openbaarmaking van deze e-mailadressen vergroot het risico op
misbruik, overbelasting en onheus gebruik. Ik laat onder deze
omstandigheden het belang van voorkoming van onevenredige benadeling
zwaarder wegen dan het belang van de openbaarheid van informatie. Het
eerste deel van de betreffende e-mailadressen heb ik daarom onleesbaar
gemaakt.
Persoonlijke beleidsopvattingen bestemd voor intern beraad (Artikel 11.1,
Wob)
Artikel 11, eerste lid, van de Wob bepaalt dat in geval van een verzoek om
informatie uit documenten opgesteld ten behoeve van intern beraad, geen
informatie wordt verstrekt over daarin opgenomen persoonlijke
beleidsopvattingen. Onder persoonlijke beleidsopvattingen worden op grond
van artikel 1, aanhef en onder f, van de Wob verstaan: een opvatting,
voorstel, aanbeveling of conclusie van een of meer personen over een
bestuurlijke aangelegenheid en de daartoe door hen aangevoerde
argumenten. Feiten, prognoses, beleidsalternatieven, de gevolgen van een
bepaald beleidsalternatief of andere onderdelen met een overwegend objectief
karakter merk ik niet aan als persoonlijke beleidsopvattingen.
Veel documenten betreffen e-mails tussen ambtenaren en documenten in
verband met de beantwoording van Kamervragen naar aanleiding van het
vertrek van minister Van Nieuwenhuizen. De conceptversies van deze
beantwoording en/of tekstuele voorstellen op deze conceptversies maak ik
niet openbaar. Deze documenten zijn bij uitstek bedoeld om in een vrije en
open gedachtewisseling te beraadslagen en te komen tot besluitvorming. Het
belang van het functioneren van een bestuursorgaan komt ernstig in gedrang
als deze communicatie openbaar wordt. Ik acht het ook niet in het belang van
een goede en democratische bestuursvoering dat van eenzelfde document
meerdere versies in het publieke domein in omloop zijn, met als mogelijk
gevolg dat onduidelijkheid ontstaat over de inhoud van het betreffende
document. De definitieve versies van de beantwoording van de Kamervragen
zijn reeds openbaar en te vinden op
Antwoorden op Kamervragen over voormalige bewindspersonen IenW |
Kamerstuk | Rijksoverheid.nl
en
Detail 2021D32396 | Tweede Kamer der Staten-Generaal
Met het openbaar maken van de definitieve versie van de antwoorden is het
belang van openbaarheid naar mijn oordeel voldoende gediend. Om die reden
maak ik concepten en daarmee samenhangende tekstuele voorstellen in hun
geheel niet openbaar op grond van artikel 11, eerste lid en artikel 10, tweede
lid, onder g, van de Wob.
Bekendmaking
Dit besluit, de in dit besluit genoemde bijlagen én de documenten, zoals
vermeld op de inventarislijst, worden u per e-mail toegezonden.
Afschrift aan belanghebbenden
Een afschrift van dit besluit zend ik geanonimiseerd aan de belanghebbenden.
Pagina 3 van 7Bezwaarclausule
Voor nadere informatie over dit besluit kunt u terecht bij de hierboven genoemde
contactpersoon. Op grond van de Algemene wet bestuursrecht kunnen
belanghebbenden een bezwaarschrift indienen tegen dit besluit binnen zes weken
na de dag waarop dit is bekendgemaakt. Het bezwaarschrift moet worden gericht
aan de Minister van Infrastructuur en Waterstaat, ter attentie van Hoofddirectie
Bestuurlijke en Juridische Zaken, afdeling Algemeen Bestuurlijk-Juridische Zaken,
postbus 20901, 2500 EX Den Haag.
Het bezwaarschrift dient te zijn ondertekend en ten minste te bevatten:
a. naam en adres van de indiener;
b. de dagtekening;
c. een omschrijving van het besluit waartegen het bezwaarschrift zich richt (datum
en nummer of kenmerk);
d. een opgave van de redenen waarom men zich met het besluit niet kan
verenigen;
e. zo mogelijk een afschrift van het besluit waartegen het bezwaarschrift zich
richt.
Het niet voldoen aan deze eisen kan leiden tot niet-ontvankelijkheid van het
bezwaarschrift.
Een bezwaarschrift kan uitsluitend per gewone post en niet per e-mail worden
ingediend.
Machtigt u iemand om namens u bezwaar te maken? Stuur dan ook een kopie van
de machtiging mee. Bij indiening van een bezwaarschrift namens een
rechtspersoon, dient u documenten mee te sturen (origineel uittreksel uit het
handelsregister en/of een kopie van de statuten van de rechtspersoon) waaruit
blijkt dat u bevoegd bent namens de rechtspersoon op te treden.
Pagina 5 van 7Bijlage 1 – Relevante artikelen uit de Wob
Artikel 3
1. Een ieder kan een verzoek om, informatie neergelegd in documenten over een
bestuurlijke aangelegenheid richten tot een bestuursorgaan of een onder
verantwoordelijkheid van een bestuursorgaan werkzame instelling, dienst of
bedrijf.
2. De verzoeker vermeldt bij zijn verzoek de bestuurlijke aangelegenheid of het
daarop betrekking hebbend document, waarover hij informatie wenst te
ontvangen.
3. De verzoeker behoeft bij zijn verzoek geen belang te stellen.
4. Indien een verzoek te algemeen geformuleerd is, verzoekt het bestuursorgaan
de verzoeker zo spoedig mogelijk om zijn verzoek te preciseren en is het hem
daarbij behulpzaam.
5. Een verzoek om informatie wordt ingewilligd met inachtneming van het
bepaalde in de artikelen 10 en 11.
Artikel 10
1. Het verstrekken van informatie ingevolge deze wet blijft achterwege voor zover dit:
a. de eenheid van de Kroon in gevaar zou kunnen brengen;
b. de veiligheid van de Staat zou kunnen schaden;
c. bedrijfs- en fabricagegegevens betreft, die door natuurlijke personen of
rechtspersonen vertrouwelijk aan de overheid zijn meegedeeld;
d. persoonsgegevens betreft als bedoeld in de artikelen 9, 10 en 87 van de Algemene
verordening gegevensbescherming, tenzij de verstrekking kennelijk geen inbreuk op
de persoonlijke levenssfeer maakt.
2. Het verstrekken van informatie ingevolge deze wet blijft eveneens achterwege voor zover
het belang daarvan niet opweegt tegen de volgende belangen:
a. de betrekkingen van Nederland met andere staten en met internationale organisaties;
b. de economische of financiële belangen van de Staat, de andere publiekrechtelijke
lichamen of de in artikel 1a, onder c en d, bedoelde bestuursorganen;
c. de opsporing en vervolging van strafbare feiten;
d. inspectie, controle en toezicht door bestuursorganen;
e. de eerbiediging van de persoonlijke levenssfeer;
f. het belang, dat de geadresseerde erbij heeft als eerste kennis te kunnen nemen van
de informatie;
g. het voorkomen van onevenredige bevoordeling of benadeling van bij de
aangelegenheid betrokken natuurlijke personen of rechtspersonen dan wel van
derden.
3. Het tweede lid, aanhef en onder e, is niet van toepassing voor zover de betrokken persoon
heeft ingestemd met openbaarmaking.
4. Het eerste lid, aanhef en onder c en d, het tweede lid, aanhef en onder e, en het zevende
lid, aanhef en onder a, zijn niet van toepassing voor zover het milieu-informatie betreft die
betrekking heeft op emissies in het milieu. Voorts blijft in afwijking van het eerste lid, aanhef
en onder c, het verstrekken van milieu-informatie uitsluitend achterwege voor zover het belang
van openbaarmaking niet opweegt tegen het daar genoemde belang.
5. Het tweede lid, aanhef en onder b, is van toepassing op het verstrekken van milieu-
informatie voor zover deze handelingen betreft met een vertrouwelijk karakter.
6. Het tweede lid, aanhef en onder g, is niet van toepassing op het verstrekken van milieu-
informatie.
Pagina 6 van 77. Het verstrekken van milieu-informatie ingevolge deze wet blijft eveneens achterwege voor
zover het belang daarvan niet opweegt tegen de volgende belangen:
a. de bescherming van het milieu waarop deze informatie betrekking heeft;
b. de beveiliging van bedrijven en het voorkomen van sabotage.
8. Voor zover het vierde lid, eerste volzin, niet van toepassing is, wordt bij het toepassen van
het eerste, tweede en zevende lid op milieu-informatie in aanmerking genomen of deze
informatie betrekking heeft op emissies in het milieu.
Artikel 11
1. In geval van een verzoek om informatie uit documenten, opgesteld ten behoeve van intern
beraad, wordt geen informatie verstrekt over daarin opgenomen persoonlijke
beleidsopvattingen.
2. Over persoonlijke beleidsopvattingen kan met het oog op een goede en democratische
bestuursvoering informatie worden verstrekt in niet tot personen herleidbare vorm. Indien
degene die deze opvattingen heeft geuit of zich erachter heeft gesteld, daarmee heeft
ingestemd, kan de informatie in tot personen herleidbare vorm worden verstrekt.
3. Met betrekking tot adviezen van een ambtelijke of gemengd samengestelde
adviescommissie kan het verstrekken van informatie over de daarin opgenomen persoonlijke
beleidsopvattingen plaatsvinden, indien het voornemen daartoe door het bestuursorgaan dat
het rechtstreeks aangaat aan de leden van de adviescommissie voor de aanvang van hun
werkzaamheden kenbaar is gemaakt.
4. In afwijking van het eerste lid wordt bij milieu-informatie het belang van de bescherming
van de persoonlijke beleidsopvattingen afgewogen tegen het belang van openbaarmaking.
Informatie over persoonlijke beleidsopvattingen kan worden verstrekt in niet tot personen
herleidbare vorm. Het tweede lid, tweede volzin, is van overeenkomstige toepassing.
Pagina 7 van 7