File id: 151 File title: Besluit_op_Wob-verzoek_inzake_de_belasting_op_leidingwater.pdf.
> Retouradres Postbus 20201 2500 EE Den Haag
Directie Juridische Zaken
Korte Voorhout 7
2511 CW Den Haag
Postbus 20201
2500 EE Den Haag
www.rijksoverheid.nl
Inlichtingen
F 088-4427930
wobverzoekendjz@minfin.nl
www.minfin.nl
Ons kenmerk
2022-0000043349
Uw brief (kenmerk)
Datum 26 april 2022 8 juli 2020
Betreft Besluit op uw Wob-verzoek inzake de belasting op Bijlagen
leidingwater A – Relevante artikelen Wob
B – Inventarislijst
C - Documenten
Geachte,
In uw brief van 8 juli 2020, ontvangen op 10 juli 2020, heeft u
met een beroep op de Wet openbaarheid van bestuur (hierna: Wob)
verzocht om informatie over de belasting op leidingwater.
U vraagt documenten over de “belasting op leidingwater (BoL) en dan met name
wat de argumenten zijn geweest voor het besluit om het heffingsplafond van
300m3 bij deze belasting te handhaven.
• Een kopie van de inventarisatie/het onderzoek naar het afschaffen van
het heffingsplafond van 300m3 leidingwater, waar toenmalig
staatssecretaris van Financiën Eric Wiebes naar verwijst in zijn brief aan
de Tweede Kamer van 4 juni 2014. In dit verband wordt ook gevraagd om
een kopie van:
• Concepten;
• Voortgangsrapportages en documenten;
• Vastleggingen van het eerste verwerkingsniveau van deze
inventarisatie / dit onderzoek.
• Een kopie van de, in de Kamerbrief van 4 juni 2014 genoemde
(waaronder al dan niet openbaargemaakte) inbreng, reacties en
inventarisaties van of namens in elk geval:
• Individuele bedrijven;
• Vewin;
• VEMW;
• RECRON;
• VNO-NCW;
• MKB;
• LTO Nederland;
• BOVAG;
• Platform Duurzame Glastuinbouw;
• De Unie van Waterschappen Provincies, waaronder Noord-
Holland.
• Een kopie van de inkomende en uitgaande correspondentie (inclusief
bijlagen) tussen het ministerie van Financiën en van (of namens) de in de
Kamerbrief van 4 Juni 2014 genoemde:
• Individuele bedrijven;
• Vewin;
• VEMW;
• RECRON;
Pagina 1 van 8• VNO-NCW;
Directie Juridische Zaken
• MKB;
• LTO Nederland;
Ons kenmerk
• BOVAG;
2022-0000043349
• Platform Duurzame Glastuinbouw;
• Unie van Waterschappen;
• De provincies, waaronder Noord-Holland.
• Het gaat om het volgende tijdvak: 1 januari 2013 - 1 januari 2015”.
De ontvangst van uw verzoek heb ik u schriftelijk bevestigd bij brief van 15 juli
2020, met kenmerk 2020-0000134220. In deze brief is de beslistermijn met vier
weken verdaagd tot 4 augustus 2020.
Op 23 februari 2021 heeft u gesproken met medewerkers van mijn ministerie
over de inhoud van uw verzoek. U heeft laten weten specifiek op zoek te zijn naar
de inbreng die de door u genoemde bedrijven hebben geleverd, en in hoeverre
deze inbreng invloed heeft gehad op de uiteindelijke besluitvorming door het
kabinet.
Het is helaas niet gelukt om binnen de wettelijke termijn op uw Wob-verzoek te
beslissen. Hiervoor bied ik u mijn excuses aan.
Besluit
Ik besluit de door u gevraagde informatie gedeeltelijk openbaar te maken. Ik licht
mijn besluit hieronder toe.
Inventarisatie documenten
Op basis van uw verzoek zijn meerdere documenten aangetroffen. Deze
documenten zijn opgenomen in een inventarislijst, zie hiertoe bijlage B.
Diverse documenten zijn al openbaar. Voor de vindplaats daarvan verwijs ik naar
bijlage B.
Buiten reikwijdte verzoek of dubbel
Een aantal documenten bevat passages die over andere onderwerpen gaan dan
de hierboven genoemde onderwerpen van uw verzoek. Deze passages vallen
inhoudelijk niet binnen de reikwijdte van uw verzoek. Om die reden heb ik de
passages onleesbaar gemaakt onder van vermelding van ‘buiten verzoek’. Dit is
eveneens in de inventarislijst aangegeven.
Daarnaast bevat een aantal documenten passages die dubbel zijn. Deze passages
worden eenmalig verstrekt, voor het overige zijn deze passages onleesbaar
gemaakt onder vermelding van ‘dubbel’.
Wanneer pagina’s geheel buiten het verzoek vallen of dubbel zijn, worden deze
geheel uit de set met documenten gehaald. Wanneer dit het geval is, is dit
eveneens aangegeven in het document ‘Bijlage C – openbaar te maken
documenten’.
Derde-belanghebbenden
Bij de openbaarmaking van diverse documenten spelen belangen van derden een
rol. Het gaat hierbij in totaal om tachtig derde-belanghebbenden. Deze derde-
belanghebbenden zijn vooraf gevraagd om hun zienswijze te geven over de
voorgenomen wijze van openbaarmaking van de documenten.
Vijf derde-belanghebbenden stemmen niet in met openbaarmaking. De
zienswijzen van de derde-belanghebbenden heb ik in mijn belangenafweging
meegenomen.
Pagina 2 van 8Directie Juridische Zaken
Eén derde-belanghebbende heeft mij verzocht de bedrijfsnaam onleesbaar te
maken. De reden hiervoor is het feit dat dit bedrijf slechts zijdelings en ter
Ons kenmerk
illustratie wordt genoemd naar aanleiding van een ander onderwerp.
2022-0000043349
Daarnaast hebben drie derde-belanghebbenden aangegeven bezwaar te hebben
tegen de openbaarmaking van gegevens die verband houden met het aantal
kubieke meters aan water dat zij in 2012 hebben geleverd. Daarnaast maken zij
bezwaar tegen openbaarmaking van de cijfers waaruit de jaarlijkse winst blijkt bij
de levering van leidingwater. Hierbij doen zij een beroep op artikel 10, eerste lid,
onder c, van de Wob.
Vervolgens heeft één derde-belanghebbende aangegeven bezwaar te hebben
tegen de openbaarmaking van gegevens van derden die zien op het jaarverbruik
aan water van enkele specifieke bedrijven, kostprijzen en jaarafnames.
Tot slot hebben drie derde-belanghebbenden mij verzocht om persoonsgegevens
zoals (functie)namen en initialen niet te verstrekken op grond van artikel 10,
tweede lid, onder e, van de Wob.
Helaas is het niet mogelijk gebleken om acht derde-belanghebbenden te
bereiken. Deze betrokken derde-belanghebbenden zijn daarom niet in de
gelegenheid gesteld om hun mening te geven over de voorgenomen wijze van
openbaarmaking. Om deze reden heb ik de bedrijfsnamen van deze partijen
onleesbaar gemaakt op grond van artikel 10, tweede lid, onder g, van de Wob.
Ik volg de derde-belanghebbenden gedeeltelijk. Het verzoek van één derde-
belanghebbende om onleesbaar gemaakt te worden volg ik echter niet. De
geschetste casus houdt naar mijn mening wel degelijk verband met de belasting
op leidingwater, omdat leidingwater onderdeel uitmaakt van het productieproces.
De mate waarin ik de zienswijzen van de overige derde-belanghebbenden in mijn
belangenafweging heb meegenomen, licht ik per weigeringsgrond hieronder nader
toe.
Wettelijk kader
Uw verzoek om informatie is beoordeeld op grond van de Wob. Het recht op
openbaarmaking dient het publieke belang van een goede en democratische
bestuursvoering. Het komt iedere burger in gelijke mate toe. Er wordt niet
gekeken naar het specifieke belang van de verzoeker.
Openbaarmaking in de zin van de Wob betekent openbaarmaking voor iedereen.
In dat licht vindt de afweging dan ook plaats. Hierbij wordt getoetst aan de
artikelen 10 en 11 van de Wob waarin is aangegeven in welke gevallen
openbaarmaking kan of moet worden geweigerd. Voorts kan het bestuursorgaan
besluiten om op grond van de uitzonderingsgronden genoemd in de artikelen 10
en 11 van de Wob (zie bijlage A) of op grond van eventuele bijzondere
openbaarmakingsregimes documenten (gedeeltelijk) niet openbaar te maken.
Motivering
Bedrijfs- en fabricagegegevens (artikel 10, eerste lid, onder c, van de Wob)
Openbaarmaking van informatie blijft achterwege indien het bedrijfs- en
fabricagegegevens betreft die vertrouwelijk aan de overheid zijn meegedeeld.
Onder bedrijfs- en fabricagegegevens worden verstaan: al die gegevens waaruit
wetenswaardigheden kunnen worden afgeleid over de technische of financiële
bedrijfsvoering, het productieproces, de afzet van producten of de kring van
afnemers of leveranciers. In diverse documenten staan dergelijke bedrijfs- of
fabricagegegevens.
Pagina 3 van 8Directie Juridische Zaken
Het betreft onder andere informatie over een concrete casus in de
papierindustrie. Uit deze informatie kan worden afgeleid op welke wijze een
Ons kenmerk
specifiek bedrijf opereert en hoe de toevoer van water door dit bedrijf wordt
2022-0000043349
geregeld. De toevoer van water is cruciaal in de bedrijfsvoering van de
papierindustrie. Daarnaast wordt deze situatie afgezet tegen de werkwijze van de
concurrenten, met als gevolg dat openbaarmaking van deze informatie kan leiden
tot beïnvloeding van ieders concurrentiepositie. Ik maak deze informatie dus niet
openbaar. Waar van toepassing heb ik deze informatie onleesbaar gemaakt onder
vermelding van: 10.1.c.
Eén derde-belanghebbende heeft bezwaar tegen de openbaarmaking van enkele
gegevens van derden die zien op het jaarverbruik aan water van enkele specifieke
bedrijven, kostprijzen en jaarafnames. Deze zijn door de derde-belanghebbende
aan mijn ministerie verstrekt. Ik volg deze zienswijze echter niet. De gegevens
waar de derde-belanghebbende naar verwijst, zijn afkomstig van andere derden.
Deze individuele derden heb ik ook in staat gesteld hun zienswijze op de
openbaarmaking van hun gegevens te geven. Voor zover ik de contactgegevens
van deze derden heb kunnen achterhalen, hebben deze derden allemaal
aangegeven geen bezwaar te hebben tegen openbaarmaking van hun gegevens.
De derde-belanghebbenden met wie ik geen contact heb kunnen leggen, heb ik
geanonimiseerd om herleidbaarheid van de gegevens te voorkomen. Om deze
reden volg ik de zienswijze van deze derde-belanghebbende dan ook niet.
Het belang van inspectie, controle en toezicht door bestuursorganen (artikel 10,
tweede lid, onder d, van de Wob)
Bij één document is het belang van de inspectie, controle en toezicht door
de Belastingdienst in het geding. Het gaat hierbij om informatie die zicht biedt op
de werkwijze van de Belastingdienst, als het gaat om de handhaving bij de
invoering van een tweede, verlaagd tarief in de belasting op leidingwater.
Openbaarmaking van deze informatie zal ervoor zorgen dat bedrijven hun gedrag
dusdanig aanpassen dat het belang van een effectieve controle op
onaanvaardbare wijze wordt geschaad. Ik weeg het hier bedoelde belang
zwaarder dan het belang van openbaarmaking. Ik maak deze informatie dus niet
openbaar. Waar van toepassing heb ik deze informatie onleesbaar gemaakt onder
vermelding van: 10.2.d.
De eerbiediging van de persoonlijke levenssfeer (artikel 10, tweede lid, onder e,
van de Wob)
Op grond van artikel 10, tweede lid, aanhef en onder e, van de Wob blijft
verstrekking van informatie achterwege voor zover het belang daarvan niet
opweegt tegen het belang dat de persoonlijke levenssfeer wordt geëerbiedigd.
In diverse documenten staan persoonsgegevens. Dit betreft gegevens die
herleidbaar zijn tot een persoon, zoals onder meer namen, e-mailadressen,
functienamen en telefoonnummers.
Ik ben van oordeel dat ten aanzien van deze gegevens het belang dat de
persoonlijke levenssfeer wordt geëerbiedigd, zwaarder moet wegen dan het
belang van openbaarheid. Daarom heb ik de persoonsgegevens verwijderd uit
deze documenten.
Voor zover het de namen, e-mailadressen, functienamen en telefoonnummers
van ambtenaren betreft is hierbij het volgende van belang. In het kader van goed
werkgeverschap ben ik van oordeel dat ten aanzien van deze gegevens het
belang dat de persoonlijke levenssfeer wordt geëerbiedigd, zwaarder moet wegen
dan het belang van openbaarheid. Dit ter bescherming van de persoonlijke
levenssfeer van de betrokken ambtenaar. Daarbij is van belang dat het hier niet
gaat om het opgeven van een naam aan een individuele burger die met een
Pagina 4 van 8ambtenaar in contact treedt, maar om openbaarmaking van de naam in de zin
Directie Juridische Zaken
van de Wob. Ik volg de derde-belanghebbenden in hun zienswijze om de namen
onleesbaar te maken.
Ons kenmerk
2022-0000043349
Het voorkomen van onevenredige bevoordeling of benadeling (artikel 10, tweede
lid, onder g, van de Wob)
Openbaarmaking van informatie blijft achterwege voor zover het belang daarvan
niet opweegt tegen het belang van het voorkomen van onevenredige
bevoordeling of benadeling van belanghebbenden bij die informatie. Hiertoe merk
ik het volgende op.
Bij diverse documenten zijn derde-belanghebbenden betrokken die wij niet voor
een zienswijze hebben kunnen benaderen. Deze partijen hebben dan ook niet de
kans gehad om hun mening te geven op de wijze van openbaarmaking. Omdat zij
hier niet van op de hoogte zijn, is het mogelijk dat openbaarmaking van de
informatie die op hen van toepassing is kan leiden tot reputatieschade of
stigmatisering van deze betrokkenen. Het belang van het voorkomen van
mogelijke reputatieschade en stigmatisering van deze derde-belanghebbenden
weeg ik hier zwaarder dan het algemene belang van openbaarmaking. Ik maak
deze informatie dus niet openbaar. Waar van toepassing heb ik deze informatie
onleesbaar gemaakt onder vermelding van: 10.2.g.
Persoonlijke beleidsopvattingen in een stuk voor intern beraad (artikel 11, eerste
lid, van de Wob)
Uitgangspunt van de Wob is dat overheidsinformatie openbaar is. Dit geldt in
beginsel ook voor documenten opgesteld ten behoeve van intern beraad. Dit is
het beraad over een bestuurlijke aangelegenheid binnen een bestuursorgaan, dan
wel binnen een kring van overheden in het kader van de gezamenlijke
verantwoordelijkheid voor een bestuurlijke aangelegenheid. Uit de
wetsgeschiedenis blijkt dat onder het begrip ‘documenten opgesteld ten behoeve
van intern beraad’ onder meer moeten worden begrepen: nota’s van ambtenaren
aan hun politieke en ambtelijk leidinggevenden, correspondentie tussen de
onderdelen van een ministerie en tussen ministeries onderling, concepten van
stukken, agenda’s, notulen, samenvattingen en conclusies van interne
besprekingen en rapporten van ambtelijke adviescommissies. Degene die de
stukken heeft opgesteld moet de bedoeling hebben gehad dat ze zouden dienen
voor intern beraad.
Artikel 11, eerste lid, van de Wob bepaalt dat uit documenten die zijn opgesteld
ten behoeve van intern beraad geen informatie wordt verstrekt over persoonlijke
beleidsopvattingen. Onder ‘persoonlijke beleidsopvattingen’ wordt verstaan:
ambtelijke adviezen, visies, standpunten en overwegingen. Dergelijke
opvattingen worden niet openbaar gemaakt omdat een zekere mate van
veiligheid en vertrouwelijkheid noodzakelijk is om te kunnen komen tot een
effectieve besluitvorming. Ambtenaren en bestuurders moeten onderling en met
bewindspersonen kunnen brainstormen. Feiten, prognoses, beleidsalternatieven,
de gevolgen van een bepaald beleidsalternatief of andere onderdelen met een
overwegend objectief karakter worden door mij niet beschouwd als persoonlijke
beleidsopvattingen. De totstandkoming van beleid en regelgeving wordt met de
openbaarheid van dergelijke informatie inzichtelijk.
Meerdere documenten zijn opgesteld ten behoeve van intern beraad en bevatten
persoonlijke beleidsopvattingen.
Pagina 5 van 8Op grond van artikel 11, tweede lid, van de Wob kan ik besluiten informatie te
Directie Juridische Zaken
geven over persoonlijke beleidsopvattingen in het belang van een goede en
democratische bestuursvoering. In documenten ouder dan vijf jaar maak ik de Ons kenmerk
persoonlijke beleidsopvattingen in het belang van een goede en democratische 2022-0000043349
bestuursvoering openbaar, tenzij zwaarwegende belangen bestaan die zich tegen
openbaarmaking verzetten. Van dergelijke belangen is in onderhavig geval geen
sprake. Dit houdt in dat ik de persoonlijke beleidsopvattingen in de documenten
openbaar maak in niet tot personen herleidbare vorm.
Enkele documenten bevatten echter conceptteksten van onder andere
antwoorden op Kamervragen, verslagen en wetteksten. De definitieve versies van
deze documenten zijn reeds openbaar, of worden (gedeeltelijk) openbaar
gemaakt met dit besluit. In bijlage B wordt naar de definitieve versies, dan wel
vindplaats van deze documenten verwezen. Ik acht het niet in het belang van een
goede en democratische bestuursvoering deze concept-documenten openbaar te
maken, zowel in tot op de persoon herleidbare als geanonimiseerde vorm.
Daarom maak ik deze documenten niet openbaar.
Fiscale geheimhoudingsplicht (artikel 67 Awr)
Openbaarmaking dient achterwege te blijven wanneer sprake is van een in een
bijzondere wet opgenomen geheimhoudingsbepaling die daaraan in de weg staat,
zoals de fiscale geheimhoudingsplicht in artikel 67, eerste lid, van de Algemene
wet inzake rijksbelastingen (hierna: Awr). De fiscale geheimhoudingsplicht is van
toepassing op informatie die is verkregen bij de uitvoering van de Belastingwet.
Het gaat daarbij om al hetgeen bij de uitvoering van de belastingwet over een
ander is verkregen en niet alleen om de fiscale informatie zelf. Het is vaste
rechtspraak dat deze geheimhoudingsbepaling prevaleert boven de plicht tot
openbaarmaking die in de Wob is vastgelegd sinds de uitspraak van de Afdeling
bestuursrechtspraak van de Raad van State van 14 april 2010
(ECLI:NL:RVS.2010:BM1041). Dit is herhaaldelijk bevestigd, waaronder op 31 juli
2013 (ECLI NL:RVS:2013:528), op 23 oktober 2013 (ECLI:NL:RVS:2013:1625)
en op 29 januari 2020 (ECLI:NL:RVS:2020:267).
Wijze van openbaarmaking
De documenten stuur ik met dit besluit in kopie mee.
Plaatsing op internet
De stukken worden met een geanonimiseerde versie van dit besluit voor eenieder
kenbaar gemaakt op www.rijksoverheid.nl.
Een afschrift van dit besluit zend ik aan belanghebbenden.
Hoogachtend,
de staatssecretaris van Financiën – Belastingdienst en Fiscaliteit
namens deze,
mr. M.S. Bogtstra
De directeur Juridische Zaken
Pagina 6 van 8Deze brief is een besluit in de zin van de Algemene wet bestuursrecht. Op grond
Directie Juridische Zaken
van die wet kunt u tegen dit besluit binnen zes weken na de dag waarop dit
besluit is bekendgemaakt een bezwaarschrift indienen. Het bezwaarschrift moet
Ons kenmerk
worden gericht aan de minister van Financiën, ter attentie van de Directie 2022-0000043349
Juridische Zaken, Postbus 20201, 2500 EE Den Haag. Het bezwaarschrift dient te
worden ondertekend en dient ten minste het volgende te bevatten:
a. naam en adres van de indiener;
b. de dagtekening;
c. een omschrijving van het besluit waartegen het bezwaar zich richt;
d. een opgave van de redenen waarom u zich met het besluit niet kunt verenigen.
Pagina 7 van 8Bijlage A
Directie Juridische Zaken
Artikel 10 van de Wob luidt, voor zover relevant, als volgt:
Ons kenmerk
1. Het verstrekken van informatie ingevolge deze wet blijft achterwege voor
2022-0000043349
zover dit:
a. de eenheid van de Kroon in gevaar zou kunnen brengen;
b. de veiligheid van de Staat zou kunnen schaden;
c. bedrijfs- en fabricagegegevens betreft, die door natuurlijke personen of
rechtspersonen vertrouwelijk aan de overheid zijn meegedeeld;
d. persoonsgegevens betreft als bedoeld in de artikelen 9, 10 en 87 van de
Algemene verordening gegevensbescherming, tenzij de verstrekking
kennelijk geen inbreuk op de persoonlijke levenssfeer maakt.
2. Het verstrekken van informatie ingevolge deze wet blijft eveneens
achterwege voor zover het belang daarvan niet opweegt tegen de volgende
belangen:
a. de betrekkingen van Nederland met andere staten en met internationale
organisaties;
b. de economische of financiële belangen van de Staat, de andere
publiekrechtelijke lichamen of de in artikel 1a, onder c en d, bedoelde
bestuursorganen;
c. de opsporing en vervolging van strafbare feiten;
d. inspectie, controle en toezicht door bestuursorganen;
e. de eerbiediging van de persoonlijke levenssfeer;
f. het belang, dat de geadresseerde erbij heeft als eerste kennis te kunnen
nemen van de informatie;
g. het voorkomen van onevenredige bevoordeling of benadeling van bij de
aangelegenheid betrokken natuurlijke personen of rechtspersonen dan
wel van derden.
3. Het tweede lid, aanhef en onder e, is niet van toepassing voor zover de
betrokken persoon heeft ingestemd met openbaarmaking.
(...)
Artikel 11 van de Wob luidt, voor zover relevant, als volgt:
1. In geval van een verzoek om informatie uit documenten, opgesteld ten
behoeve van intern beraad, wordt geen informatie verstrekt over daarin
opgenomen persoonlijke beleidsopvattingen.
2. Over persoonlijke beleidsopvattingen kan met het oog op een goede en
democratische bestuursvoering informatie worden verstrekt in niet tot
personen herleidbare vorm. Indien degene die deze opvattingen heeft geuit of
zich erachter heeft gesteld, daarmee heeft ingestemd, kan de informatie in
tot personen herleidbare vorm worden verstrekt.
3. Met betrekking tot adviezen van een ambtelijke of gemengd samengestelde
adviescommissie kan het verstrekken van informatie over de daarin opge-
nomen persoonlijke beleidsopvattingen plaatsvinden, indien het voornemen
daartoe door het bestuursorgaan dat het rechtstreeks aangaat aan de leden
van de adviescommissie voor de aanvang van hun werkzaamheden kenbaar is
gemaakt.
4. In afwijking van het eerste lid wordt bij milieu-informatie het belang van de
bescherming van de persoonlijke beleidsopvattingen afgewogen tegen het
belang van openbaarmaking. Informatie over persoonlijke beleidsopvattingen
kan worden verstrekt in niet tot personen herleidbare vorm. Het tweede lid,
tweede volzin, is van overeenkomstige toepassing.
Pagina 8 van 8