File id: 64 File title: 26-09-2022_besluit_ter_publicatie.pdf.
[...] Directie Europa
Rijnstraat 8
2515 XP Den Haag
Postbus 20061
2500 EB Den Haag
Nederland
www.rijksoverheid.nl
Nederland
www.nederlandwereldwijd.nl
Contact
Woo@minbuza.nl
Referentienummer
Min-BuZa.2022.12212-19
Datum 26 september 2022
Betreft Reactie op uw Woo-verzoek
Geachte [...],
In uw brief van 18 augustus 2022, ontvangen op diezelfde datum per e-mail, heeft
u met een beroep op de Wet open overheid (hierna: Woo) verzocht om alle
informatie en documenten inzake:
• De overwegingen, het overleg, de communicatie en de besluitvorming
van de Minister van Buitenlandse Zaken met de Minister-President
n.a.v. het gesprek tussen de Minister-President en de Russische leider
Poetin op de G20-top in Hamburg in 2017;
• De overwegingen, het overleg, de communicatie en de besluitvorming
van de Minister van Buitenlandse Zaken met de Nederlandse
ambassadeur in Moskou naar aanleiding van het gesprek tussen de
Minister-President en de Russische leider Poetin op de G20-top in
Hamburg in 2017;
• De overwegingen, het overleg, de communicatie en de besluitvorming
van de Nederlandse ambassadeur in Moskou met de adviseur van Poetin
betreffende de ontwikkelingen rondom de MH17 naar aanleiding van het
gesprek tussen de minister-president en de Russische leider Poetin op
de G20-top in Hamburg in 2017;
• De overwegingen, het overleg, de communicatie en de besluitvorming
van ambtenaren, bewindspersonen, ambassadeurs en overige externen
betreffende het totstandkomen van het gesprek tussen de Nederlandse
ambassadeur in Moskou met de adviseur van Poetin n.a.v. het gesprek
tussen de minister-president en de Russische leider Poetin op de G20-
top in Hamburg in 2017.
De ontvangst van uw verzoek is schriftelijk bevestigd bij e-mail van
19 augustus 2022 met als onderwerp ‘Ontvangstbevestiging van uw Woo-verzoek
dialoog Nederlandse ambassadeur Moskou met adviseur van Poetin’. Bij e-mail van
14 september 2022 is de beslissing op uw verzoek, met toepassing van artikel 4.4.,
tweede lid, van de Wet open overheid (hierna: Woo), met twee weken verdaagd.
Pagina 1 van 6Met betrekking tot uw verzoek om informatie bericht ik u als volgt.
Datum
26 september 2022
Wettelijk kader
Uw verzoek valt onder de reikwijdte van de Woo. Voor de relevante Woo-artikelen
verwijs ik u naar de bijlage.
Inventarisatie documenten en besluit
Op basis van uw verzoek zijn in totaal drie documenten aangetroffen. Deze
documenten zijn opgenomen in een inventarisatielijst, die als bijlage bij dit besluit
is gevoegd. De inventarisatielijst vermeldt de toegepaste uitzonderingsgronden per
document. De uitzonderingsgronden uit de Woo kunt u vinden in bijlage 1. In het
besluit staat de nadere toelichting bij de toegepaste gronden. Deze drie documenten
weiger ik integraal vanwege het bepaalde in artikel 5.1.2. sub a, van de Woo
(betrekkingen van Nederland met andere landen en staten en internationale
organisaties) en artikel 5.1.2 sub e van de Woo. Artikel 5.1.3. van de Woo schrijft
voor dat indien een verzoek tot openbaarmaking op deze gronden wordt afgewezen,
het besluit hiervoor een uitdrukkelijke motivering dient te bevatten.
Onder het hoofdstuk ‘Motivering van dit besluit’ licht ik dit toe.
Buiten reikwijdte
Delen van enkele documenten hebben geen betrekking op informatie die u heeft
verzocht in het kader van dit Woo-verzoek. Deze passages zijn aangemerkt als
‘buiten verzoek’ en zijn niet beoordeeld op grond van de Woo. U vindt dit terug op
de inventarisatielijst.
Overwegingen
Algemene overweging: openbaarheid t.a.v. een ieder
Als eerste wil ik u wijzen op het volgende.
Iedereen heeft het recht om overheidsinformatie op te kunnen vragen zonder
daarbij een reden te hoeven aangeven. Dit staat in het eerste artikel 1.1. van de
Woo. Dit is een belangrijk recht van de burger. Daarbij is het uitgangspunt dat
overheidsinformatie openbaar is, tenzij er uitzonderingsgronden zijn die dit
beperken. De uitzonderingsgronden staan in hoofdstuk 5 van de Woo. Ik moet
hierbij het algemeen belang van openbaarheid afwegen tegen de belangen die de
uitzonderingsgronden beschermen. In het algemeen geldt hierbij de regel dat
wanneer ik informatie aan u verstrek, het openbaar is voor een ieder. De Woo is
niet van toepassing op informatie die al openbaar is.
Uitzonderingsgrond 1: het belang van Nederland op goede betrekkingen met andere
landen en staten en met internationale relaties
Op grond van artikel 5.1, tweede lid, aanhef en onder a, van de Woo kan ik geen
informatie openbaar maken als dit de relatie van Nederland met andere landen,
staten of internationale organisaties beschadigt en dit belang zwaarder weegt dan
Pagina 2 van 6het belang van openbaarheid. Het betreft hier documenten die ofwel vertrouwelijk
zijn uitgewisseld met Rusland, ofwel informatie bevatten die in vertrouwen is
Datum
gedeeld. Ook in het internationale contact is openbaarheid en transparantie steeds 26 september 2022
gebruikelijker en belangrijker voor het goede functioneren van de democratische
rechtsorde. Openbaarmaking van deze documenten zou echter het vertrouwen in
de Nederlandse overheid schaden en er toe kunnen leiden dat in de toekomst
minder of geen informatie door andere staten met de Nederlandse overheid wordt
gedeeld. Hierdoor zou het ministerie van Buitenlandse Zaken zijn taken niet tot
behoren kunnen uitoefenen. Overleg en informatievergaring zouden daardoor in de
toekomst bemoeilijkt kunnen worden. Ik zal deze informatie daarom niet openbaar
maken.
Uitzonderingsgrond 2: eerbiediging van de persoonlijke levenssfeer
Op grond van artikel 5.1, tweede lid, aanhef en onder e, van de Woo kan ik geen
informatie openbaar maken als dit de persoonlijke levenssfeer schaadt en dit
belang zwaarder weegt dan het belang van openbaarheid. Het gaat om
persoonsgegevens die (indirect) te herleiden zijn tot een persoon zoals namen, e-
mailadressen, telefoonnummers en functienamen. Bij (bepaalde passages uit)
bepaalde documenten is dit het geval. Ik vind het in dit geval belangrijk dat de
identiteit van betrokkene niet bekend wordt omdat dit zijn of haar privacy kan
schenden. Dat vind ik niet wenselijk. Daarom maak ik deze persoonsgegevens niet
openbaar.
Uit de documenten heb ik ook parafen verwijderd. Dit heb ik onder andere gedaan
met het oog op het voorkomen van identiteitsfraude.
Wijze van openbaarmaking en plaatsing op internet
Een geanonimiseerde versie van dit besluit wordt geplaatst op
www.rijksoverheid.nl, zodat dit voor eenieder beschikbaar is.
Mocht u naar aanleiding van dit besluit vragen hebben, kunt u contact opnemen
met woo@minbuza.nl.
De minister van Buitenlandse Zaken,
Namens deze,
Directie Europa
Hoofd Afdeling Oost-Europa
[Deze brief is niet voorzien van een handtekening. In een formele en beveiligde omgeving is
vastgelegd dat de beslissingsbevoegde akkoord is met de inhoud van dit document en de
verzending.]
Charlotte van Baak
Pagina 3 van 6Bezwaarschrift indienen
Datum
26 september 2022
Tegen dit besluit kunt u binnen zes weken na de dag waarop het bestreden besluit is
bekendgemaakt een bezwaarschrift indienen, gericht aan de minister van Buitenlandse Zaken,
t.a.v. de Directie Juridische Zaken, Afdeling Nederlands Recht, postbus 20061, 2500 EB Den
Haag. Het bezwaarschrift moet door de indiener zijn ondertekend, voorzien van een datum
alsmede de naam en het adres van de indieneer en dient vergezeld te gaan van degronden
waarop het bezwaar berust, en zo mogelijk, van een afschrift van het besluit waartegen het
bezwaar is gericht.
Bijlage 1 – Relevante artikelen uit de Woo
Artikel 1.1
Eenieder heeft recht op toegang tot publieke informatie zonder daartoe een
belang te hoeven stellen, behoudens bij deze wet gestelde beperkingen.
Artikel 2.1
In deze wet en de daarop berustende bepalingen wordt verstaan onder:
document: een door een orgaan, persoon of college als bedoeld in artikel 2.2,
eerste lid, opgemaakt of ontvangen schriftelijk stuk of ander geheel van
vastgelegde gegevens dat naar zijn aard verband houdt met de publieke taak van
dat orgaan, die persoon of dat college;
milieu-informatie: hetgeen daaronder wordt verstaan in artikel 19.1a van de Wet
milieubeheer;
Onze Minister: Onze Minister van Binnenlandse Zaken en Koninkrijksrelaties;
publieke informatie: informatie neergelegd in documenten die berusten bij een
orgaan, persoon of college als bedoeld in artikel 2.2, eerste lid, of informatie die
krachtens artikel 2.3 door een bestuursorgaan kan worden gevorderd.
Artikel 2.5
Bij de toepassing van deze wet wordt uitgegaan van het algemeen belang van
openbaarheid van publieke informatie voor de democratische samenleving.
Artikel 4.1
1. Eenieder kan een verzoek om publieke informatie richten tot een
bestuursorgaan of een onder verantwoordelijkheid van een bestuursorgaan
werkzame instelling, dienst of bedrijf. In het laatste geval beslist het
verantwoordelijke bestuursorgaan op het verzoek.
2. Een verzoek kan mondeling of schriftelijk worden ingediend en kan elektronisch
worden verzonden op de door het bestuursorgaan aangegeven wijze.
3. De verzoeker behoeft bij zijn verzoek geen belang te stellen.
4. De verzoeker vermeldt bij zijn verzoek de aangelegenheid of het daarop
betrekking hebbende document, waarover hij informatie wenst te ontvangen.
5. Indien een verzoek te algemeen geformuleerd is, verzoekt het bestuursorgaan
binnen twee weken na ontvangst van het verzoek de verzoeker om het verzoek te
preciseren en is het de verzoeker daarbij behulpzaam.
6. Het bestuursorgaan kan besluiten een verzoek niet te behandelen, indien de
verzoeker niet meewerkt aan een verzoek tot precisering als bedoeld het vijfde
lid. In afwijking van artikel 4:5, vierde lid, van de Algemene wet bestuursrecht
wordt het besluit om het verzoek niet te behandelen aan de verzoeker
Pagina 4 van 6bekendgemaakt binnen twee weken nadat het verzoek is gepreciseerd of nadat de
daarvoor gestelde termijn ongebruikt is verstreken.
Datum
7. Een verzoek om informatie wordt ingewilligd met inachtneming van het 26 september 2022
bepaalde in hoofdstuk 5.
Artikel 5.1
1. Het openbaar maken van informatie ingevolge deze wet blijft achterwege voor
zover dit:
a. de eenheid van de Kroon in gevaar zou kunnen brengen;
b. de veiligheid van de Staat zou kunnen schaden;
c. bedrijfs- en fabricagegegevens betreft die door natuurlijke personen of
rechtspersonen vertrouwelijk aan de overheid zijn meegedeeld;
d. persoonsgegevens betreft als bedoeld in paragraaf
3.1 onderscheidenlijk paragraaf 3.2 van de Uitvoeringswet Algemene verordening
gegevensbescherming, tenzij de betrokkene uitdrukkelijk toestemming heeft
gegeven voor de openbaarmaking van deze persoonsgegevens of deze
persoonsgegevens kennelijk door de betrokkene openbaar zijn gemaakt;
e. nummers betreft die dienen ter identificatie van personen die bij wet of
algemene maatregel van bestuur zijn voorgeschreven als bedoeld in artikel 46 van
de Uitvoeringswet Algemene verordening gegevensbescherming, tenzij de
verstrekking kennelijk geen inbreuk op de levenssfeer maakt.
2. Het openbaar maken van informatie blijft eveneens achterwege voor zover het
belang daarvan niet opweegt tegen de volgende belangen:
a. de betrekkingen van Nederland met andere landen en staten en met
internationale organisaties;
b. de economische of financiële belangen van de Staat, andere publiekrechtelijke
lichamen of bestuursorganen, in geval van milieu-informatie slechts voor zover de
informatie betrekking heeft op handelingen met een vertrouwelijk karakter;
c. de opsporing en vervolging van strafbare feiten;
d. de inspectie, controle en toezicht door bestuursorganen;
e. de eerbiediging van de persoonlijke levenssfeer;
f. de bescherming van andere dan in het eerste lid, onderdeel c, genoemde
concurrentiegevoelige bedrijfs- en fabricagegegevens;
g. de bescherming van het milieu waarop deze informatie betrekking heeft;
h. de beveiliging van personen en bedrijven en het voorkomen van sabotage;
i. het goed functioneren van de Staat, andere publiekrechtelijke lichamen of
bestuursorganen.3.Indien
een verzoek tot openbaarmaking op een van de in het tweede lid
genoemde gronden wordt afgewezen, bevat het besluit hiervoor een uitdrukkelijke
motivering.4.Openbaarmaking
kan tijdelijk achterwege blijven, indien het belang van de
geadresseerde van de informatie om als eerste kennis te nemen van de informatie
dit kennelijk vereist. Het bestuursorgaan doet mededeling aan de verzoeker van
de termijn waarbinnen de openbaarmaking alsnog zal geschieden.
5. In uitzonderlijke gevallen kan openbaarmaking van andere informatie dan
milieu-informatie voorts achterwege blijven indien openbaarmaking onevenredige
benadeling toebrengt aan een ander belang dan genoemd in het eerste of tweede
lid en het algemeen belang van openbaarheid niet tegen deze benadeling
opweegt. Het bestuursorgaan baseert een beslissing tot achterwege laten van de
openbaarmaking van enige informatie op deze grond ten aanzien van dezelfde
Pagina 5 van 6informatie niet tevens op een van de in het eerste of tweede lid genoemde
gronden.
Datum
6. Het openbaar maken van informatie blijft in afwijking van het eerste lid, 26 september 2022
onderdeel c, in geval van milieu-informatie eveneens achterwege voor zover
daardoor het in het eerste lid, onderdeel c, genoemde belang ernstig geschaad
wordt en het algemeen belang van openbaarheid van informatie niet opweegt
tegen deze schade.
7. Het eerste en tweede lid zijn niet van toepassing op milieu-informatie die
betrekking heeft op emissies in het milieu.
Bijlage 2 – Inventarisatielijst
nr id datum docnaam Beoordeling Weigeringsgrond
1 1164632 13/09/2017 Gesprek Niet Openbaar 5.1.2a, 5.1.2e
2 1164642 9/9/2022 meeting Niet Openbaar 5.1.2a, 5.1.2e, buiten verzoek
3 1165062 5/12/2017 gesprekken Niet Openbaar 5.1.2a, 5.1.2e, buiten verzoek
Pagina 6 van 6