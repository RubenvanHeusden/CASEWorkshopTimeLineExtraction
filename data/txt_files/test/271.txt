File id: 271 File title: Besluit_Woo_verzoek_toegang_Russische_nieuwsbronnen_edited___sanitized.pdf.
Directie
Rijnstraat 8
2515 XP Den Haag
Postbus 20061
2500 EB Den Haag
Nederland
www.rijksoverheid.nl
Nederland
www.nederlandwereldwijd.nl
Contactpersoon
E: wob@minbuza.nl
Kenmerk
BZ-2022.9762
Datum 8 juli 2022
Betreft Reactie op uw Wob-verzoek
Geachte heer
U heeft op 5 april 2022, door mij ontvangen op 6 april 2022, met een
beroep op de Wet openbaarheid van bestuur (hierna: Wob) om informatie
verzocht. Uw verzoek heeft betrekking op de verordening die de Raad van
Europa op 2 maart 2022 publiceerde op grond waarvan het, kort gezegd,
dienstverleners wordt verboden om uitzendingen van RT en Sputnik te
faciliteren. In dit kader verzoekt u specifiek om documenten openbaar te
maken die betrekking hebben op voornoemd besluit.
De ontvangst van uw verzoek is per e-mailbericht bevestigd op 4 mei
2022. Hierbij is tevens de beslistermijn verdaagd. Op 16 juni 2022 heeft
u mij in gebreke gesteld nu u nog geen besluit heeft ontvangen en de
beslistermijn is verstreken.
Met deze brief wordt op uw verzoek beslist.
Wettelijk kader
Verzoek op basis van de Wob – nu Woo van toepassing
U heeft uw verzoek om openbaarmaking van informatie gedaan op grond
van de Wet openbaarheid van bestuur (hierna: Wob). Vanaf 1 mei 2022
is de Wob vervangen door de Woo. De Woo kent geen overgangsrecht, dit
betekent dat vanaf 1 mei de Woo geldt. Uw Wob-verzoek van 10 maart
2022 neem ik daarom als een Woo-verzoek in behandeling.
Inventarisatie documenten
De in het kader van uw verzoek geïnventariseerde documenten zijn
opgenomen in een inventarisatielijst die als bijlage bij dit besluit is
gevoegd. Deze inventarisatielijst vermeldt (indien aan de orde) de
Pagina 1 van 9toegepaste uitzonderingsgrond(en) per document. In dit besluit staat de
nadere toelichting bij de toegepaste grond. Hierdoor wordt per document
duidelijk wat is besloten.
Besluit
Uw verzoek wordt gedeeltelijk ingewilligd. Er doet zich een aantal
uitzonderingsgronden en beperkingen voor zoals genoemd in de Woo, die
een beperkte kennisname van hetgeen in het document is opgenomen,
rechtvaardigen. Voor de motivering hiervan verwijs ik naar het onderdeel
‘Overwegingen’ van dit besluit.
Voorts merk ik het volgende op.
Buiten reikwijdte
Een deel van de documenten bevatten passages die buiten de reikwijdte
van uw verzoek vallen omdat de informatie een ander onderwerp betreft.
De betreffende tekstdelen zijn verwijderd onder de vermelding “valt
buiten reikwijdte van het verzoek”.
Citeren in besluit
Een aantal documenten bevat na de beoordeling op grond van de Woo
nog een zeer beperkt aantal passages die voor openbaarmaking in
aanmerking komen. Veelal is hiertoe redengevend dat de overige
passages buiten de reikwijdte van uw verzoek vallen. U kunt hierbij
bijvoorbeeld denken aan e-mails waarin terugkoppelingen van
vertrouwelijke vergaderingen (zoals de coreper (II) vergaderingen)
worden gegeven. Een aanzienlijk deel van de in die documenten
opgenomen informatie heeft geen betrekking op uw verzoek.
Teneinde u geen (bijna) geheel geanonimiseerde documenten te
verstrekken heb ik er daarom voor gekozen om de desbetreffende
passages te citeren in dit besluit. Hieronder treft u deze passages aan.
Ten aanzien van de redenen die ten grondslag liggen aan de weigering om
de overige informatie te verstrekken verwijs ik u naar de
inventarisatielijst.
ID Van Aan Onderwerp Passage
984387 BZ BZ/OCW/ e-mail 28/02/22 19:15 uur:
JenV/AZ/
Re: Flits coreper II “CRP tweede sessie 28/2.
DEF/Fin/
EZK 14.04 uur en 19.15 • Verbod media:
uur Russia Today en
Sputnik
Pagina 2 van 9• Proces: morgen
om 12.00 uur CRP
om bovenstaande
maatregelen te
accorderen.Daarna
aanname
per schriftelijke
procedure
14.04 uur:
“sanctiespoor:
wetteksten voor Russia
Today en Sputnik volgen
vandaag” .
984388 BZ BZ e-mail 28/02/22 “samenvatting EU
besluiten:
Bulletin 28/02
09.30 • Vandaag ligt nog
voor: uit de lucht
halen Today en
Sputnik”
984391 BZ BZ/AZ e-mail 27/02/22 “ Cie:
Re: Flits coreper II – • RT/Sputnik
Rusland/Oekraïne verbieden”
984433 BZ BZ Verslag “ EU besluiten:
Crisisberaad
• Vandaag ligt nog
Oekraïne 28/02/22
voor: uit de lucht
halen Russia
Today en
Sputnik”
984394 BZ BZ E-mail 27/02/22 “steun lidstaten voor
door CIE voorgestelde
Flits RBZ
verbod voor Russia Today
Rusland/Oekraine
en Sputnik”
27 feb
984396 BZ BZ/AZ e-mail 01/03/22 “Flits COREPER 01/03
over Rusland/Oekraine
• Sancties media:
Pagina 3 van 9Re: Flits Coreper II - Wettekst op
Rusland/Oekraine Russia Today en
Sputnik is
akkoord met
wijzigingen op
voorstel JDR”
984398 BZ BZ/AZ e-mail 01/03/22 “maatregelen
Sputnik/Russia Today”
Terugkoppeling
PSC
Oekraïne/Rusland
984409 BZ BZ e-mail 28/02/22 “x en ik spraken hier net
over”.
Re: media text
“Graag jullie visie per
omgaande”. De overige
tekst is geweigerd op
grond van 5.1.2.i. De
verdere e-mailstring is
beoordeeld in ID 984390
984405 BZ BZ/OCW/ e-mail 01/03/22 “CRP tweede sessie 28/2:
JenV/AZ/ Aangepaste agenda
• Verbod media:
DEF/Fin/ CRPII-1 en 2 maart
Russia Today en
EZK/LNV/ 2022
Sputnik” (overige
VWS
deel van de
passage is
geweigerd op
5.1.2.a)
Reeds beoordeeld
Indien delen van documenten zijn beoordeeld in andere documenten is in
die documenten een verwijzing opgenomen naar het desbetreffende
document.
Tot slot merk ik in zijn algemeenheid reeds het volgende op. De
verordening waar u informatie over vraagt maakt onderdeel uit van de
sancties die door de EU zijn opgelegd aan Rusland. De documenten die ik
in dit kader heb geïnventariseerd hebben (voornamelijk) betrekking op de
voorbereiding door Nederland van de behandeling van (het voorstel
betreffende) de verordening van de EU inzake Russia Today en Sputnik.
Deze documenten bevatten derhalve, gelet op de aard hiervan,
Pagina 4 van 9voornamelijk weerspiegelingen, wegingen, analyses en positiebepalingen
ten aanzien van de verordening. Het openbaar maken hiervan zou inzicht
geven in de onderhandelingspositie van Nederland en hiermee zou het
goed functioneren van de Staat in het geding komen. Gelet hierop zijn in
de documenten aanzienlijke delen geanonimiseerd.
Ik verwijs u in dit kader naar de overwegingen van dit besluit.
Overwegingen
Algemene overweging: openbaarheid t.a.v. een ieder
Als eerste wil ik u wijzen op het volgende.
Iedereen heeft het recht om overheidsinformatie op te kunnen vragen
zonder daarbij een reden te hoeven aangeven. Dit staat in het eerste
artikel 1.1. van de Woo. Dit is een belangrijk recht van de burger. Daarbij
is het uitgangspunt dat overheidsinformatie openbaar is, tenzij er
uitzonderingsgronden zijn die dit beperken. De uitzonderingsgronden
staan in hoofdstuk 5 van de Woo. Ik moet hierbij het algemeen belang
van openbaarheid afwegen tegen de belangen die de
uitzonderingsgronden beschermen. In het algemeen geldt hierbij de regel
dat wanneer ik informatie aan u verstrek, het openbaar is voor een ieder.
De Woo is niet van toepassing op informatie die al openbaar is.
Reactie derden
In dit geval is er sprake van derde belanghebbenden bij de
openbaarmaking van een aantal documenten. Ik heb hen de gelegenheid
gegeven om hierop een reactie te geven, welke reactie ik heb betrokken
bij mijn besluitvorming.
Het belang van de betrekkingen van Nederland met andere landen en
staten en met internationale organisaties
Op grond van artikel 5.1, tweede lid, aanhef en onder a, van de Woo
wordt geen informatie openbaar gemaakt als dit de relatie van Nederland
met andere landen en staten en met internationale organisaties
beschadigt. Deze uitzonderingsgrond beoogt te voorkomen dat de
wettelijke plicht tot het verstrekken van informatie tot gevolg zou hebben
dat de Nederlandse internationale betrekkingen schade zouden lijden. Dat
is bijvoorbeeld het geval indien, als gevolg van het verschaffen van
informatie ingevolge de wet, wordt voorzien dat het internationale contact
op bepaalde punten stroever zal gaan lopen, met als gevolg bijvoorbeeld
dat het onderhouden van diplomatieke betrekkingen, of het voeren van
bilateraal overleg met andere landen, staten of internationale organisaties
moeilijker zou gaan dan voorheen wordt, of dat men in die andere landen,
Pagina 5 van 9staten of internationale organisaties minder geneigd zou zijn tot
samenwerking dan voorheen.
Hierbij wordt opgemerkt dat voor het bestaan van het vermoeden dat
diplomatieke betrekkingen zullen verslechteren als gevolg van het
openbaar maken van bepaalde informatie niet altijd een concrete
aanwijzing in de vorm van een uitdrukkelijke kennisgeving van een ander
land, staat of internationale organisatie tot niet openbaarmaking
noodzakelijk is, als uit de aard en inhoud van de gevraagde informatie
kan volgen dat deze vertrouwelijk is.
Voorts merk ik op dat het inroepen van deze uitzonderingsgrond niet
enkel is voorbehouden aan situaties waarin sprake is van (diplomatieke)
documenten inzake het diplomatiek verkeer met een andere staat dan wel
staten. Ook daar waar sprake is van interne-, interdepartementale- of
andere mailwisselingen en waarin gesproken wordt over lopende
diplomatieke trajecten of bijvoorbeeld de handelswijze van, dan wel de
situatie in een bepaald land (en welke visie gevolgen kan hebben voor de
internationale betrekkingen), kan het inroepen van deze
uitzonderingsgrond aan de orde zijn.
Bij bepaalde passages uit de aangetroffen documenten is, gelet op de
aard en inhoud van de informatie, het belang van de betrekkingen van
Nederland met andere staten en internationale organisaties in het geding.
Hierbij kan worden gedacht aan (een weerslag) van informatie en
standpunten van andere lidstaten dan wel de EC die verkregen is tijdens
vertrouwelijke vergaderingen gevoerd met andere lidstaten over (onder
andere) de hier aan de orde zijnde sanctie. Eveneens kunt u denken aan
vertrouwelijke communicatie van Nederland met een andere lidstaat over
de positie van die lidstaat inzake de sanctie dan wel conceptteksten van
documenten van de EC.
De bovengenoemde, in vertrouwen gedeelde, informatie geeft inzicht in
diplomatieke processen en afwegingen die zijn gemaakt in het kader van
het proces tot het aannemen van de aan de orde zijnde verordening.
Het openbaar maken van de visies en standpunten van andere lidstaten
dan wel instellingen zou de noodzakelijke vertrouwelijkheid en effectiviteit
van het diplomatieke verkeer en bilateraal overleg (in de toekomst)
ondermijnen en zou eveneens de betrekkingen met bepaalde landen,
staten dan wel internationale organisaties schaden. Ik heb daarom
besloten de desbetreffende informatie niet openbaar te maken.
Pagina 6 van 9Op de inventarisatielijst en in de gedeeltelijk openbaar gemaakte
documenten is de toepassing van deze uitzonderingsgrond aangegeven
met de aanduiding “5.1.2.a”.
De eerbiediging van de persoonlijke levenssfeer
Op grond van artikel 5.1, tweede lid, aanhef en onder e, van de Woo kan
ik geen informatie openbaar maken als dit de persoonlijke levenssfeer
schaadt en dit belang zwaarder weegt dan het belang van openbaarheid.
In de meeste documenten staan persoonsgegevens van ambtenaren. Het
gaat om gegevens die herleidbaar zijn tot een persoon, zoals onder meer
namen, e-mailadressen, functienamen en telefoonnummers. In het kader
van goed werkgeverschap vind ik dat het belang van privacy zwaarder
moet wegen dan het belang van openbaarheid. Dit ter bescherming van
de privacy van de betrokken ambtenaar/ambtenaren. Daarbij weegt mee
dat het hier niet gaat om het opgeven van een naam aan een individuele
burger die met een ambtenaar in contact treedt, maar om openbaar-
making op grond van de Woo.
Op de inventarisatielijst en in de gedeeltelijk openbaar gemaakte
documenten is de toepassing van deze uitzonderingsgrond aangegeven
met de aanduiding “5.1.2.e”.
Het belang van het goed functioneren van de Staat, andere
publiekrechtelijke lichamen of bestuursorganen
Op grond van artikel 5.1, tweede lid, aanhef en onder i, van de Woo kan
ik geen informatie openbaar maken wanneer dit het goed functioneren
van de Staat of andere overheden schaadt en dit belang zwaarder weegt
dan het belang van openbaarheid.
In (bepaalde passages uit) bepaalde documenten staat informatie
die het functioneren van de Staat of andere overheden in gevaar zou
kunnen brengen. Zoals ik heb aangegeven bevatten veel documenten
visies, analyses en standpuntbepalingen van Nederland in de aanloop tot
het aannemen van de aan de orde zijnde verordening. Openbaarmaking
van deze informatie zou inzicht geven in dit proces en de wegingen die
zijn gemaakt in dat kader en hiermee in de onderhandelingspositie van
Nederland. Dit zou tot gevolg hebben dat deze onderhandelingspositie
wordt geschaad en het moeilijker zal worden om de belangen van
Nederland op juiste en zorgvuldige wijze te kunnen behartigen bij
toekomstige (soortgelijke) onderhandelingen over aan te nemen sancties.
Pagina 7 van 9Concepten
Een beperkt aantal documenten bevatten conceptteksten van de aan de
orde zijnde verordening dan wel tekstsuggesties van Nederland op die
verordening welke intern dan wel met andere departementen zijn
gedeeld. Voor een ordentelijk verloop van het besluitvormingsproces is
het belangrijk dat dit gebeurt op basis van voldragen documenten.
Wanneer communicatie over conceptteksten of de conceptteksten zelf
openbaar worden gemaakt, is dit schadelijk voor het goed functioneren
van de Staat nu er een publiek debat kan ontstaan over documenten die
nog niet rijp zijn voor besluitvorming. Daar is ook hier sprake van. Deze
documenten maak ik daarom niet openbaar met een beroep op het belang
van het goed functioneren van de Staat.
De definitieve versie van de aan de orde zijnde verordening is reeds
openbaar.
Interne e-mail postbussen
Goede communicatie is een belangrijk onderdeel voor het functioneren
van de Staat. Dit gebeurt veelal via de mail, daarom is het van belang om
dit goed te organiseren. Hiervoor worden ook postbussen voor interne en
externe communicatie gebruikt. Een aantal documenten bevat e-
mailadressen van interne e-mail postbussen van mijn ministerie dan wel
andere organisaties.
Deze e-mailadressen zijn niet bestemd voor communicatie buiten de kring
van de overheid. Openbaarmaking van het e-mailadres kan het gebruik
van de interne e-mail postbussen verstoren, omdat in dat geval ook
externen naar deze postbus kunnen mailen. Dit zorgt ervoor dat het
gebruik van het systeem van interne en externe communicatie wordt
verstoord. De potentiële hinder die de gebruikers van deze e-
mailadressen kunnen ondervinden van kenbaarheid voor een ieder van
deze e-mailadressen, weegt naar mijn oordeel zwaarder dan het
algemene belang van openbaarheid. Het openbaar maken van deze
informatie heeft tevens geen meerwaarde in het licht van een goede en
democratische bestuursvoering. Deze e-mailadressen maak ik daarom
niet (geheel) openbaar met een beroep op het belang van het goed
functioneren van de Staat.
Op de inventarisatielijst en in de gedeeltelijk openbaar gemaakte
documenten is de toepassing van deze uitzonderingsgrond aangegeven
met de aanduiding “5.1.2.i”.
Pagina 8 van 9Wijze van openbaarmaking en plaatsing op internet
Een geanonimiseerde versie van dit besluit en de openbaar gemaakte
stukken worden geplaatst op www.rijksoverheid.nl, zodat deze voor een
ieder beschikbaar is.
Mocht u naar aanleiding van dit besluit vragen hebben, dan kunt u contact
opnemen met de Directie Juridische Zaken van het Ministerie van
Buitenlandse Zaken.
De minister van Buitenlandse Zaken,
namens deze,
[Deze brief is niet voorzien van een handtekening. In een formele en
beveiligde omgeving is vastgelegd dat de beslissingsbevoegde akkoord is
met de inhoud van dit document en de verzending.]
Tegen dit besluit kunt u binnen zes weken na de dag waarop dit is bekend
gemaakt een bezwaarschrift indienen, gericht aan de minister van
Buitenlandse Zaken, t.a.v. de Directie Juridische Zaken postbus 20061,
2500 EB Den Haag.
Pagina 9 van 9