File id: 88 File title: Besluit+Woo-verzoek+2022-36+Rijgeschiktheid+depressie.pdf.
> Retouradres Postbus 20901 2500 EX Den Haag
Directoraat-Generaal
Mobiliteit
Directie Wegen en
Verkeersveilighed
Postbus 20901
2500 EX Den Haag
Contactpersoon
woo-verzoeken-artikel4.1@minienw.nl
Kenmerk
IENW/BSK-2022/195843
Datum 30 augustus 2022
Betreft Woo-besluit 2022-36 rijgeschiktheid bij een
unipolaire/depressieve stemmingsstoornis
Geachte
Bij email van 25 mei 2022 heeft u bij mijn ministerie een verzoek ingediend als
bedoeld in artikel 4, eerste lid, van de Wet open overheid (hierna: Woo).
U heeft verzocht om informatie openbaar te maken over rijgeschiktheid bij een
unipolaire/depressieve stemmingsstoornis. U heeft verzocht om alle
correspondentie en om notulen van overleggen tussen het Ministerie van
Infrastructuur en Waterstaat (of voorgangers) met de volgende instanties: CBR,
Gezondheidsraad en NVvP. Als tijdvak voor uw verzoek kiest u de periode van
1994 tot en met juli 2016.
Verloop van de procedure
Bij e-mail van 27 mei 2022 is de ontvangst van uw verzoek bevestigd. Bij
e-mail van 22 juni 2022 is de beslissing op uw verzoek met vier weken verdaagd.
Bij email van 7 juni 2022 bent u verzocht om uw verzoek nader te duiden.
U heeft er in uw email van 8 juni 2022 op gewezen dat u wil reconstrueren hoe
het kan dat de Gezondheidsraad twee adviezen heeft uitgebracht in 1994 en 2015
over rijgeschiktheid bij stemmingsstoornissen, terwijl tussentijds de regelgeving is
gewijzigd op het punt van de eisen die aan bestuurders worden gesteld met
betrekking tot unipolaire stemmingsstoornissen. U heeft aangegeven dat het
advies van de Gezondheidsraad uit 1994 alleen een depressie met psychotische
verschijnselen benoemt als aandoening die invloed heeft op de rijgeschiktheid.
U heeft voor wat betreft het tijdvak gepreciseerd dat in het jaar 2000 de Regeling
eisen geschiktheid 2000 in werking is getreden. Hierin is opgenomen dat opeens
iedereen met een depressie ongeschikt wordt verklaard tijdens de depressieve
periode (bij een unipolaire depressie) en één jaar na remissie van de depressieve
periode ongeschikt blijft.
U heeft verder gespecificeerd dat deze eisen tot juli 2016 zijn gehandhaafd,
waarbij u er op heeft gewezen dat in 2014 de NVvP een adviesnota heeft
geschreven over rijgeschiktheid bij psychische aandoeningen. En dat het Ministerie
Pagina 1 van 7van Infrastructuur en Waterstaat pas nadat de NVvP haar adviesnota had
geschreven een verzoek aan de Gezondheidsraad heeft gedaan om een advies op
te stellen over de rijgeschiktheid bij (onder andere) stemmingsstoornissen.
Tenslotte heeft u voor wat betreft het tijdvak gepreciseerd dat de minister van
Verkeer en Waterstaat in 2007 aan de Tweede Kamer schrijft (VENW/DGP-
2007/8777) dat er een advies is gevraagd aan de Gezondheidsraad ten aanzien
van de rijgeschiktheid bij stemmingsstoornissen en dat dit advies in de loop van
2008 kan worden verwacht.
Wettelijk kader
Uw verzoek valt onder de reikwijdte van de Woo. Voor de relevante wetsartikelen
verwijs ik u naar bijlage 1.
Inventarisatie documenten
Uw Woo-verzoek is voorgelegd aan de medewerkers van het Directoraat-Generaal
Mobiliteit, directie Wegen en Verkeersveiligheid, voor een zoekslag naar de
mogelijke aanwezigheid van documenten die vallen onder de reikwijdte van uw
verzoek. Daarnaast heeft een zoekslag naar documenten plaatsgevonden binnen
de Hoofddirectie Bestuurlijke en Juridische Zaken. Gezocht is binnen het
documentmanagementsysteem “Content Manager”, netwerkschijven en
emailboxen.
Op basis van uw verzoek zijn in totaal 17 documenten aangetroffen. Deze
documenten zijn opgenomen op de bijgevoegde inventarislijst (bijlage 2).
Het betreft documenten uit de tijdsperiode 2014-2016. Documenten uit het
eerdere tijdvakken - het jaar 2000 en de periode 2007-2008 - zijn niet
aangetroffen. De door u gevraagde informatie dateert (deels) van minimaal 20
jaar geleden. Het tijdsverloop maakt dat deze informatie niet meer binnen mijn
ministerie is aangetroffen.
Reeds openbare documenten
De Woo is niet van toepassing op documenten die reeds openbaar zijn. Deze
documenten zijn als zodanig opgenomen op de inventarislijst met vermelding van
de vindplaats.
Buiten reikwijdte verzoek
Een aantal documenten bevat passages die over andere onderwerpen gaan dan
het onderwerp van uw verzoek. Deze passages vallen inhoudelijk niet binnen de
reikwijdte van uw verzoek. Om die reden heb ik de desbetreffende passages
onleesbaar gemaakt onder vermelding van ‘buiten verzoek’. Dit is eveneens op de
inventarislijst weergegeven.
Zienswijze
Bij de voorbereiding van dit besluit zijn derde-belanghebbenden in de gelegenheid
gesteld hun zienswijze te geven. Deze zienswijzen heb ik in mijn
belangenafweging meegenomen.
Besluit
Ik heb besloten uw verzoek gedeeltelijk te honoreren en daarbij een aantal
documenten deels openbaar te maken. Een aantal documenten wordt echter
integraal niet openbaar gemaakt. De inventarislijst maakt integraal onderdeel uit
Pagina 2 van 7van dit besluit. Voor de toegepaste uitzonderingsgronden per document verwijs ik
u naar de bijgevoegde inventarislijst. Voor de motivering verwijs ik naar het
onderdeel “Overwegingen” in dit besluit.
Overwegingen
Algemene overweging: openbaarheid t.a.v. een ieder
De Woo gaat uit van een recht op openbaarheid van publieke informatie (art. 1.1
Woo).
Eenieder kan een verzoek tot openbaarmaking van publieke informatie doen bij
een bestuursorgaan zonder daarbij een belang te stellen (artikel 4.1 Woo). De aan
een verzoeker verstrekte informatie wordt openbaar voor eenieder.
De Woo is niet van toepassing op informatie die al openbaar is.
Openbaarheid is het uitgangspunt bij de beoordeling van een informatieverzoek,
tenzij er uitzonderingsgronden zijn die aan openbaarmaking in de weg staan. De
uitzonderingsgronden staan in hoofdstuk 5 van de Woo.
De eerbiediging van de persoonlijke levenssfeer, artikel 5.1, tweede lid, aanhef en
onder e, Woo
Ik maak geen informatie openbaar als dit de persoonlijke levenssfeer schaadt en
dit belang zwaarder weegt dan het belang van openbaarheid. Het gaat om
(persoons)gegevens die (indirect) te herleiden zijn tot een natuurlijk persoon zoals
namen, e-mailadressen, telefoonnummers en functienamen. Bij bepaalde
passages in een aantal van de betrokken documenten is dit het geval. Ik vind het
in dit geval belangrijk dat de identiteit van betrokkene niet bekend wordt omdat
dit inbreuk kan maken op de persoonlijke levenssfeer.
Het gaat hierbij onder meer om documenten waarin persoonsgegevens van
ambtenaren zijn opgenomen. Dit betreft gegevens die herleidbaar zijn tot een
natuurlijk persoon, zoals onder meer namen, e-mailadressen, functienamen en
telefoonnummers. In het kader van goed werkgeverschap vind ik dat het belang
van de bescherming van de persoonlijke levenssfeer zwaarder moet wegen dan
het belang van openbaarheid. Daarbij weegt mee dat het hier niet gaat om het
verstrekken van een naam aan een individuele burger die met een ambtenaar in
contact treedt, maar om openbaarmaking richting een ieder op grond van de Woo.
De genoemde persoonsgegevens heb ik in de documenten onleesbaar gemaakt
onder vermelding van “5.1.2e”. Dit is ook zo vermeld op de inventarislijst.
Het belang van het goed functioneren van de Staat, andere publiekrechtelijke
lichamen of bestuursorganen, artikel 5.1, tweede lid, aanhef en onder i, Woo
Ik maak geen informatie openbaar wanneer dit het goed functioneren van de
Staat of andere overheden schaadt en dit belang zwaarder weegt dan het belang
van openbaarheid. In bepaalde passages in een aantal van de betrokken
documenten staat informatie die het functioneren van de Staat of andere
overheden in gevaar zou kunnen brengen.
a. Concepten
Voor een ordentelijk verloop van het besluitvormingsproces is het belangrijk dat
dit gebeurt op basis van voldragen documenten. Wanneer communicatie over
conceptteksten of de conceptteksten zelf openbaar worden gemaakt is dit
schadelijk voor het goed functioneren van de Staat nu er een publiek debat kan
Pagina 3 van 7ontstaan over documenten die nog niet rijp zijn voor besluitvorming. Daar is hier
sprake van.
Ik acht het ook niet in het belang van het goed functioneren van de Staat dat van
eenzelfde document meerdere versies in het publieke domein in omloop zijn, met
als gevolg dat onduidelijkheid ontstaat over de inhoud van het betreffende
document.
Definitieve versies van documenten worden met dit besluit wel (gedeeltelijk)
openbaar gemaakt. Met het openbaar maken van de definitieve versie wordt het
belang van openbaarheid naar mijn oordeel voldoende gediend.
Om die reden maak ik concept(en) in het geheel niet openbaar op grond van
artikel 5.1, tweede lid, aanhef en onder i, van de Woo. Op dezelfde informatie is
ook het bepaalde in artikel 5.2, eerste lid, van de Woo van toepassing (zie hierna).
Op de inventarislijst is het betreffende document aangeduid met “5.1.2i, 5.2”.
Persoonlijke beleidsopvattingen in een document voor intern beraad, artikel 5.2,
eerste en tweede lid, Woo
Uitgangspunt van de Woo is dat overheidsinformatie openbaar is. Dit geldt in
principe ook voor documenten opgesteld voor intern beraad.
Intern beraad is het overleg binnen een bestuursorgaan, of binnen een kring van
bestuursorganen die gezamenlijk verantwoordelijk zijn voor een bestuurlijke
aangelegenheid. Documenten voor intern beraad, zoals bijvoorbeeld concepten,
kunnen persoonlijke beleidsopvattingen bevatten, zoals ambtelijke adviezen,
meningen, visies, standpunten en overwegingen. Feiten, prognoses,
beleidsalternatieven en de gevolgen daarvan, zijn geen persoonlijke
beleidsopvattingen.
Ik maak persoonlijke beleidsopvattingen, in documenten opgesteld voor intern
beraad, over een actueel maatschappelijk onderwerp dat deel uitmaakt van het
publieke debat, in beginsel (geanonimiseerd) openbaar in het belang van een
goede en democratisch bestuursvoering (artikel 5.2, tweede lid Woo) en om een
evenwichtig beeld te geven van de bij de besluitvorming betrokken belangen.
De informatie waar u naar vraagt dateert bovendien uit de tijdsperiode 1994 –
2016 en de besluitvorming inzake de wijzingen van de Regeling eisen geschiktheid
2000 is afgerond. Er zijn derhalve geen zwaarwegende redenen om de
persoonlijke beleidsopvattingen niet openbaar te maken, met uitzondering van
informatie die kan worden beschouwd als niet voldragen (concepten), waarop
mede de uitzonderingsgrond 5.1.2.i van toepassing is, zoals beschreven in de
overweging bij deze uitzonderingsgrond.
Wijze van openbaarmaking
De documenten die met dit besluit gedeeltelijk openbaar worden gemaakt zoals
vermeld op de inventarislijst, worden u toegezonden.
Plaatsing op internet
Dit besluit en de documenten die door middel hiervan geheel of gedeeltelijk
openbaar worden gemaakt, worden geanonimiseerd op www.rijksoverheid.nl
geplaatst.
Pagina 4 van 7Bijlage 1 – Relevante artikelen
Wet open overheid
Artikel 1.1
Eenieder heeft recht op toegang tot publieke informatie zonder daartoe een belang te
hoeven stellen, behoudens bij deze wet gestelde beperkingen.
Artikel 2.5
Bij de toepassing van deze wet wordt uitgegaan van het algemeen belang van
openbaarheid van publieke informatie voor de democratische samenleving.
Artikel 4.1
1. Eenieder kan een verzoek om publieke informatie richten tot een bestuursorgaan of
een onder verantwoordelijkheid van een bestuursorgaan werkzame instelling, dienst of
bedrijf. In het laatste geval beslist het verantwoordelijke bestuursorgaan op het
verzoek.
2. Een verzoek kan mondeling of schriftelijk worden ingediend en kan elektronisch
worden verzonden op de door het bestuursorgaan aangegeven wijze.
3. De verzoeker behoeft bij zijn verzoek geen belang te stellen.
4. De verzoeker vermeldt bij zijn verzoek de aangelegenheid of het daarop betrekking
hebbende document, waarover hij informatie wenst te ontvangen.
5. Indien een verzoek te algemeen geformuleerd is, verzoekt het bestuursorgaan
binnen twee weken na ontvangst van het verzoek de verzoeker om het verzoek te
preciseren en is het de verzoeker daarbij behulpzaam.
6. Het bestuursorgaan kan besluiten een verzoek niet te behandelen, indien de
verzoeker niet meewerkt aan een verzoek tot precisering als bedoeld het vijfde lid. In
afwijking van artikel 4:5, vierde lid, van de Algemene wet bestuursrecht wordt het
besluit om het verzoek niet te behandelen aan de verzoeker bekendgemaakt binnen
twee weken nadat het verzoek is gepreciseerd of nadat de daarvoor gestelde termijn
ongebruikt is verstreken.
7. Een verzoek om informatie wordt ingewilligd met inachtneming van het bepaalde in
hoofdstuk 5.
Artikel 5.1
1. Het openbaar maken van informatie ingevolge deze wet blijft achterwege voor zover
dit:
a. de eenheid van de Kroon in gevaar zou kunnen brengen;
b. de veiligheid van de Staat zou kunnen schaden;
c. bedrijfs- en fabricagegegevens betreft die door natuurlijke personen of
rechtspersonen vertrouwelijk aan de overheid zijn meegedeeld;
d. persoonsgegevens betreft als bedoeld in paragraaf 3.1 onderscheidenlijk paragraaf
3.2 van de Uitvoeringswet Algemene verordening gegevensbescherming, tenzij de
betrokkene uitdrukkelijk toestemming heeft gegeven voor de openbaarmaking van
deze persoonsgegevens of deze persoonsgegevens kennelijk door de betrokkene
openbaar zijn
gemaakt;
e. nummers betreft die dienen ter identificatie van personen die bij wet of algemene
maatregel van bestuur zijn voorgeschreven als bedoeld in artikel 46 van de
Uitvoeringswet Algemene verordening gegevensbescherming, tenzij de verstrekking
kennelijk geen inbreuk op de levenssfeer maakt.
2. Het openbaar maken van informatie blijft eveneens achterwege voor zover het
belang daarvan niet opweegt tegen de volgende belangen:
a. de betrekkingen van Nederland met andere landen en staten en met internationale
organisaties;
b. de economische of financiële belangen van de Staat, andere publiekrechtelijke
Pagina 6 van 7lichamen of bestuursorganen, in geval van milieu-informatie slechts voor zover de
informatie betrekking heeft op handelingen met een vertrouwelijk karakter;
c. de opsporing en vervolging van strafbare feiten;
d. de inspectie, controle en toezicht door bestuursorganen;
e. de eerbiediging van de persoonlijke levenssfeer;
f. de bescherming van andere dan in het eerste lid, onderdeel c, genoemde
concurrentiegevoelige bedrijfs- en fabricagegegevens;
g. de bescherming van het milieu waarop deze informatie betrekking heeft;
h. de beveiliging van personen en bedrijven en het voorkomen van sabotage;
i. het goed functioneren van de Staat, andere publiekrechtelijke lichamen of
bestuursorganen.
3. Indien een verzoek tot openbaarmaking op een van de in het tweede lid genoemde
gronden wordt afgewezen, bevat het besluit hiervoor een uitdrukkelijke motivering.
4. Openbaarmaking kan tijdelijk achterwege blijven, indien het belang van de
geadresseerde van de informatie om als eerste kennis te nemen van de informatie dit
kennelijk vereist. Het bestuursorgaan doet mededeling aan de verzoeker van de
termijn waarbinnen de openbaarmaking alsnog zal geschieden.
5. In uitzonderlijke gevallen kan openbaarmaking van andere informatie dan milieu-
informatie voorts achterwege blijven indien openbaarmaking onevenredige benadeling
toebrengt aan een ander belang dan genoemd in het eerste of tweede lid en het
algemeen belang van openbaarheid niet tegen deze benadeling opweegt. Het
bestuursorgaan baseert een beslissing tot achterwege laten van de openbaarmaking
van enige informatie op deze grond ten aanzien van dezelfde informatie niet tevens op
een van de in het eerste of tweede lid
genoemde gronden.
6. Het openbaar maken van informatie blijft in afwijking van het eerste lid, onderdeel
c, in geval van milieu-informatie eveneens achterwege voor zover daardoor het in het
eerste lid, onderdeel c, genoemde belang ernstig geschaad wordt en het algemeen
belang van openbaarheid van informatie niet opweegt tegen deze schade.
7. Het eerste en tweede lid zijn niet van toepassing op milieu-informatie die betrekking
heeft op emissies in het milieu.
Artikel 5.2
1. In geval van een verzoek om informatie uit documenten, opgesteld ten behoeve van
intern beraad, wordt geen informatie verstrekt over daarin opgenomen persoonlijke
beleidsopvattingen. Onder persoonlijke beleidsopvattingen worden verstaan ambtelijke
adviezen, visies, standpunten en overwegingen ten behoeve van intern beraad, niet
zijnde feiten, prognoses, beleidsalternatieven, de gevolgen van een bepaald
beleidsalternatief of andere onderdelen met een overwegend objectief karakter.
2. Het bestuursorgaan kan over persoonlijke beleidsopvattingen met het oog op een
goede en democratische bestuursvoering informatie verstrekken in niet tot personen
herleidbare vorm. Indien degene die deze opvattingen heeft geuit of zich erachter heeft
gesteld, daarmee heeft ingestemd, kan de informatie in tot personen herleidbare vorm
worden verstrekt.
3. Onverminderd het eerste en tweede lid wordt uit documenten opgesteld ten behoeve
van formele bestuurlijke besluitvorming door een minister, een commissaris van de
Koning,
Gedeputeerde Staten, een gedeputeerde, het college van burgemeester en
wethouders, een burgemeester en een wethouder, informatie verstrekt over
persoonlijke beleidsopvattingen in niet tot personen herleidbare vorm, tenzij het
kunnen voeren van intern beraad onevenredig wordt geschaad.
4. In afwijking van het eerste lid wordt bij milieu-informatie het belang van de
bescherming van de persoonlijke beleidsopvattingen afgewogen tegen het belang van
openbaarmaking. Informatie over persoonlijke beleidsopvattingen kan worden
verstrekt in niet tot personen herleidbare vorm. Indien degene die deze opvattingen
heeft geuit of zich erachter heeft gesteld, daarmee heeft ingestemd, kan de informatie
in tot personen herleidbare vorm worden verstrekt.
Pagina 7 van 7