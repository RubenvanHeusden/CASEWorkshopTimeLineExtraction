File id: 84 File title: Besluit+Wob-verzoek+inzake+ongediertebestrijding+in+PI+Krimpen+a-d+IJssel.pdf.
1
> Retouradres Postbus 30132 2500 GC Den Haag
Directie Beleid &
Bestuursondersteuning
Juridische Zaken
Turfmarkt 147
2511 DP Den Haag
Postbus 30132
2500 GC Den Haag
www.dji.nl
Contactpersoon
Ons kenmerk
Datum 25 augustus 2022 4065703
Onderwerp Besluit op uw Wob-verzoek inzake ongediertebestrijding in PI Krimpen
Bij beantwoording de datum
a/d IJssel en ons kenmerk vermelden.
Wilt u slechts één zaak in uw
brief behandelen.
Geachte ,
Bij brief van 28 december 2021 heeft u een verzoek om openbaarmaking van
informatie ingediend op grond van de Wet openbaarheid van bestuur (hierna:
Wob). Per 1 mei 2022 is de Wet open overheid (hierna: Woo) in werking
getreden, ter vervanging van de Wob. De Woo kent geen overgangsrecht, dit
betekent dat uw verzoek met inachtneming van het wettelijk kader van de Woo
beoordeeld is. Bij brief van 12 januari 2022 heb ik de ontvangst van uw verzoek
bevestigd. Met dit besluit wordt op uw verzoek beslist. Ik bied u mijn excuses aan
dat afhandeling niet binnen de wettelijke termijn heeft plaatsgevonden.
Woo-verzoek
U verzoekt om documenten met betrekking tot de ongediertebestrijding in PI
Krimpen aan de IJssel in de periode tussen 1 januari 2021 en 28 december 2021.
Concreet verzoekt u om e-mailberichten en facturen.
Toetsingskader
Uw verzoek heb ik beoordeeld aan de hand van de Woo. Uitgangspunt van de
Woo is dat - in het belang van een goede en democratische bestuursvoering -
overheidsdocumenten onder meer op verzoek openbaar worden gemaakt. Dit
uitgangspunt geldt niet als een specifieke geheimhoudingsplicht zich ertegen
verzet of als één of meer wettelijke uitzonderingsgronden van toepassing zijn. Het
verzoek moet betrekking hebben op documenten die feitelijk beschikbaar zijn en
niet al openbaar gemaakt zijn.
Wettelijk kader
Het verzoek valt onder de reikwijdte van de Woo.
Besluit:
Ik beschik over 45 documenten ten aanzien van de ongediertebestrijding in PI
Krimpen aan de IJssel. Ik maak de door u gevraagde documenten gedeeltelijk
openbaar.
Beoordeling van uw verzoek
Op basis van uw verzoek zijn documenten aangetroffen die nog niet openbaar zijn
en die geheel of gedeeltelijk vallen onder de reikwijdte van uw Woo-verzoek.
Pagina 1 van 3Deze documenten zijn opgenomen in een inventarislijst. De inventarislijst is bij dit Directie Beleid &
besluit gevoegd als bijlage 1. Bestuursondersteuning
Juridische Zaken
De informatie in de documenten die ik niet openbaar maak, is door mij onleesbaar
Datum
gemaakt. De gronden op basis waarvan ik de openbaarmaking van deze
25 augustus 2022
informatie weiger, licht ik hierna toe.
Ons kenmerk
4065703
Bedrijfs- en fabricagegegevens
Op grond van artikel 5.1, eerste lid, onder c, van de Woo (voorheen artikel 10,
eerste lid, onder c, van de Wob) blijft het verstrekken van informatie achterwege
voor zover het gaat om bedrijfs- en fabricagegegevens, die door natuurlijke
personen of rechtspersonen vertrouwelijk aan de overheid zijn meegedeeld. Sinds
de inwerkingtreding van de Woo blijft op grond van artikel 5.1, tweede lid, onder
f, van de Woo verstrekking van andere dan in het artikel 5.1, eerste lid, onder c,
genoemde concurrentiegevoelige gegevens ook achterwege, voor zover het
belang van openbaarmaking niet opweegt tegen het belang dat is gediend met de
bescherming van deze gegevens.
In de documenten wordt verwezen naar prijs van geleverde diensten. Dit betreft
concurrentiegevoelige informatie, daarom heb ik deze gegevens onleesbaar
gemaakt. Indien deze weigeringsgrond van toepassing is, staat in het document
10.1.c, Wob. Dit dient gelezen te worden als 5.1.2.f, Woo.
De eerbiediging van de persoonlijke levenssfeer
Op grond van artikel 5.1, tweede lid, onder e, van de Woo (voorheen
artikel 10, tweede lid, onder e, van de Wob) blijft verstrekking van informatie
achterwege voor zover het belang van openbaarmaking niet opweegt tegen het
belang dat is gediend met de bescherming van de persoonlijke levenssfeer.
In diverse documenten staan (in)directe identificerende persoonsgegevens. Dit
betreft bijvoorbeeld namen, e-mailadressen en telefoonnummers. Ik ben van
oordeel dat ten aanzien van deze gegevens het belang dat de persoonlijke
levenssfeer wordt geëerbiedigd, zwaarder moet wegen dan het belang van
openbaarheid. Daarom heb ik de persoonsgegevens uit deze documenten
verwijderd. Indien deze weigeringsgrond van toepassing is, staat in het document
10.2.e, Wob. Dit dient gelezen te worden als 5.1.2.e, Woo.
Voor zover het de namen van ambtenaren betreft, is hierbij het volgende van
belang. Weliswaar kan, waar het gaat om beroepshalve functioneren van
ambtenaren, slechts in beperkte mate een beroep worden gedaan op het belang
van eerbiediging van hun persoonlijke levenssfeer. Dit ligt anders indien het
de openbaarmaking van namen van de ambtenaren betreft. Namen zijn immers
persoonsgegevens en het belang van eerbiediging van de persoonlijke levenssfeer
kan zich tegen het openbaar maken daarvan verzetten. In het kader van goed
werkgeverschap weegt in dit geval het belang van privacy zwaarder dan het
belang van openbaarheid. Dit ter bescherming van de privacy van de betrokken
ambtenaren. Daarbij is van belang dat het hier niet gaat om het opgeven van een
naam aan een individuele burger die met een ambtenaar in contact treedt, maar
om openbaarmaking van de naam in de zin van de Woo.
Pagina 2 van 3Wijze van openbaarmaking Directie Beleid &
De documenten, genoemd in de inventarisatielijst, treft u bij dit besluit in kopie Bestuursondersteuning
Juridische Zaken
aan. Dit besluit en de daarbij openbaar gemaakte stukken worden op
www.rijksoverheid.nl geplaatst.
Datum
25 augustus 2022
Ons kenmerk
Hoogachtend,
4065703
de Minister van Justitie en Veiligheid,
namens deze,
mr. drs. M.A. Schippers
Directeur Gevangeniswezen & Vreemdelingenbewaring
Bijlage(n)
 Inhoudsopgave
 Openbaar te maken documenten
Binnen zes weken kan een belanghebbende op grond van de Algemene wet
bestuursrecht tegen dit besluit bezwaar maken. Het bezwaarschrift moet zijn
ondertekend en bevat tenminste de naam en het adres van de indiener, de
dagtekening, een omschrijving van het besluit waartegen het is gericht en de
gronden van het bezwaar. Het bezwaarschrift moet worden gericht aan de Dienst
Justitiële Inrichtingen, afdeling Juridische Zaken, Postbus 30132, 2500 GC DEN
HAAG.
Pagina 3 van 3