File id: 148 File title: Besluit_op_Wob-verzoek_banenafspraken.pdf.
>Retouradres Postbus 16375 2500 BJ Den Haag
Wetgeving en Juridische
10.2.e ZakenRijnstraat
50
Den Haag
10 . 2 .e Postbus 16375
2500 BJ Den Haag
www.rijksoverheid.nl
Per e-mail verzonden
10.2.e10.2.e @ 10.2.e . com Contact
Dienstpostbus Wob
10.2.e @ minocw.nl
Onze referentie
10 .2.e
Datum 15 maart 2022
Bezwaar
Betreft Besluit op uw Wob-verzoek
Als u belang hebt bij dit besluit,
dan kunt u hiertegen binnen 6
weken, gerekend vanaf de
verzenddatum, bezwaar maken.
Stuur uw bezwaarschrift naar
DUO, Postbus 30205, 2500 GE
Den Haag. U kunt uw bezwaar
ook digitaal indienen op
Geachte mevrouw 10.2.e ,
www.bezwaarschriftenocw.nl.
Op 11 januari 2022 heeft u via het Wob-formulier met een beroep op de Wet
openbaarheid van bestuur verzocht om openbaarmaking van documenten die
betrekking hebben op het beleid rondom de positie van personen die binnen het
ministerie van Onderwijs, Cultuur en Wetenschap (hierna: OCW) werkzaam zijn
en die vallen onder de zogenaamde banenafspraak. U heeft daarbij de volgende
vragen gesteld:
1. Kunt u mij informatie verstrekken in de vorm van nota’s, memo’s, interne
mails, app verkeer of anderszins over het wervings- en selectiebeleid van
mensen die tot de zogenaamde banenafspraak horen bij het
kerndepartement van het Ministerie van OCW?
2. Kunt u mij informatie verstrekken in de vorm van nota’s, memo’s, interne
mails, app verkeer of anderszins over het promotie- en
bevorderingsbeleid van mensen die tot de zogenaamde banenafspraak
horen bij het kerndepartement van het Ministerie van OCW?
3. Hoeveel mensen die onder de banenafspraak vallen werken bij het
kerndepartement van het ministerie van OCW?
4. Hoeveel van de onder vraag 3 genoemde mensen werken en krijgen
betaald conform schaal 11 of hoger van het functiegebouw Rijk?
5. Hoeveel van de in vraag 3 gegeven aantallen worden niet beloond binnen
de salarisschaal van hun functiegroep (de zogeheten aanloopschalen?)
6. Kunt u mij informatie verstrekken in de vorm van nota’s, memo’s, interne
mails, app verkeer of anderszins over de wijze waarop de personen die
vallen onder de zogenaamde banenafspraak gefinancierd worden?
7. Tot welk moment loopt de onder punt 6 aangegeven financiering door?
Met andere woorden: op welk moment is een persoon die onder de
zogenaamde banenafspraak valt, niet meer administratief herkenbaar als
zodanig en wordt hij of zij beschouwd als een ambtenaar zoals alle
anderen.
De ontvangst van uw verzoek is schriftelijk bevestigd bij brief van
18 januari 2022, kenmerk 10.2.e .
Pagina 1 van 10In de brief van 4 februari 2022, met kenmerk 10.2.e , is de Onze referentie
beslistermijn met vier weken verdaagd tot 8 maart 2022. 10 .2.e
In de brief van 10 februari 2022, kenmerk 10.2.e is aan u
medegedeeld dat de beslistermijn met twee weken is opgeschort vanwege het
vragen van zienswijzen aan derden. De uiterlijke beslistermijn is daarmee
22 maart 2022 geworden.
1. Wettelijk kader
Uw verzoek valt onder de reikwijdte van de Wob. Voor de relevante Wob-artikelen
verwijs ik u naar bijlage 1.
2. Inventarisatie
U verzoekt om openbaarmaking van documenten die vallen onder de
banenafspraak. Dit heb ik bij de afhandeling van uw Wob-verzoek opgevat als de
Wet Banenafspraak en quotum arbeidsbeperkten (hierna: Wet banenafspraak).
Op basis hiervan zijn ten aanzien van de vragen 1 en 6 in totaal 16 documenten
aangetroffen. Deze documenten zijn opgenomen in een inventarislijst, die als
bijlage 2 bij dit besluit is gevoegd. In dit besluit wordt verwezen naar de
corresponderende nummers uit de inventarislijst, zodat per document duidelijk is
wat is besloten.
2.1. Reeds openbare informatie
U heeft gevraagd naar documenten ten aanzien van het wervings- en
selectiebeleid van mensen die tot de Wet banenafspraak horen bij het
kerndepartement van OCW. De aanwezige documenten staan in voormelde bijlage
2 van dit besluit. Informatie over de partijen waarmee het kerndepartement van
OCW op het dossier Wet banenafspraak samenwerkt is reeds openbaar. In bijlage
3 treft u de links hiervoor aan, waarnaar ik u kortheidshalve verwijs.
2.2. Buiten de reikwijdte van het verzoek
Op grond van artikel 3, lid 1 van de Wob kan een ieder een verzoek om informatie
neergelegd in documenten over een bestuurlijke aangelegenheid doen. De
documenten 13a en 13b, die als bijlage bij document 13 zijn gevoegd, vallen
geheel buiten de reikwijdte van uw verzoek. Deze documenten zijn voor de
volledigheid opgenomen op de inventarislijst, maar zijn niet bij de afhandeling
van uw verzoek betrokken.
Verder betreft een gedeelte van de in de documenten met de nummers 6 en 13
opgenomen informatie, informatie die geen betrekking heeft op beleid over de
Wet banenafspraak. Om deze reden heb ik dergelijke informatie met de kleur
zwart uit de documenten verwijderd, dan wel heb ik deze informatie geheel uit de
documenten verwijderd. Dit laatste wordt aangegeven in de documenten zelf.
3. Zienswijzen
U bent er over geïnformeerd in de brief van 10 februari 2022 dat er een derde-
belanghebbende is bij de openbaarmaking van de documenten en dat deze in de
gelegenheid is gesteld hierover een zienswijze te geven.
Door de derde-belanghebbende zijn geen bedenkingen ingediend.
Pagina 2 van 10Onze referentie
4. Besluit 10 .2.e
Ik heb besloten de door u gevraagde informatie opgenomen in het document met
nummer 4 niet openbaar te maken.
Verder heb ik besloten de documenten met nummers 1 t/m 3, 5 t/m 13 en 14
openbaar te maken met uitzondering van de daarin vermelde persoonsgegevens.
Voor de motivering van dit besluit verwijs ik naar het onderdeel “Overwegingen”
onder 5 van deze brief.
5. Overwegingen
Allereerst wil ik u wijzen op het volgende. Ingevolge artikel 3, vijfde lid, van de
Wob, wordt een verzoek om informatie ingewilligd met inachtneming van het
bepaalde in de artikelen 10 en 11.
Het recht op openbaarmaking op grond van de Wob dient uitsluitend het publieke
belang van een goede en democratische bestuursvoering. Het komt iedere burger
in gelijke mate toe. Daarom kan ten aanzien van de openbaarheid geen
onderscheid worden gemaakt naar gelang de persoon of de bedoeling of belangen
van de verzoeker. Bij de te verrichten belangenafweging worden dan ook
betrokken het algemene belang bij openbaarmaking van de gevraagde informatie
en de door de weigeringsgronden te beschermen belangen, maar niet het
specifieke belang van de verzoeker.
Evenmin kent de Wob een beperkte vorm van openbaarmaking. Dit betekent dat
openbaarmaking van de gevraagde documenten uitsluitend aan u op grond van
de Wob niet mogelijk is. Indien ik aan u de betreffende documenten verstrek,
moet ik deze ook aan anderen geven indien zij daarom verzoeken. In dat licht
vinden de onderstaande belangenafwegingen dan ook plaats.
Meer in het algemeen wil ik u mededelen dat ik in het kader van de Wob
referentie- en kenmerknummers uit documenten verwijderd heb om misbruik
hiervan (door een ieder) te voorkomen.
5.1. Eerbiediging van de persoonlijke levenssfeer
Op grond van artikel 10, tweede lid, aanhef en onder e, van de Wob blijft
verstrekking van informatie achterwege voor zover het belang daarvan niet
opweegt tegen het belang dat de persoonlijke levenssfeer wordt geëerbiedigd.
In de documenten met nummers 1 t/m 3, 5 t/m 13 en 14, staan
persoonsgegevens van o.a. ambtenaren. Dit betreft gegevens die herleidbaar zijn
tot een persoon, zoals onder meer namen, e-mailadressen, functienamen en
telefoonnummers. Ik ben van oordeel dat t.a.v. deze gegevens het belang dat de
persoonlijke levenssfeer wordt geëerbiedigd, zwaarder moet wegen dan het
belang van openbaarheid.
Waar het de persoonsgegevens van ambtenaren betreft ben ik in het kader van
goed werkgeverschap van oordeel dat ten aanzien van deze gegevens het belang
dat de persoonlijke levenssfeer wordt geëerbiedigd, zwaarder moet wegen dan
het belang van openbaarheid. Dit ter bescherming van de persoonlijke levenssfeer
van de betrokken ambtenaar. Daarbij is van belang dat het hier niet gaat om het
opgeven van een naam aan een individuele burger die met een ambtenaar in
contact treedt, maar om openbaarmaking van de naam in de zin van de Wob.
Daarom heb ik de persoonsgegevens, met de kleur fuchsia, verwijderd uit deze
documenten.
Pagina 3 van 10Onze referentie
5.2. Het voorkomen van onevenredige bevoordeling of benadeling 10 .2.e
Op grond van artikel 10, tweede lid, aanhef en onder g, van de Wob blijft
verstrekking van informatie achterwege voor zover het belang daarvan niet
opweegt tegen het belang van het voorkomen van onevenredige bevoordeling of
benadeling van bij de aangelegenheid betrokken natuurlijke personen of
rechtspersonen dan wel van derden.
Openbaarmaking van bepaalde passages uit het document met nummers 6, 9 en
13 zou naar mijn oordeel leiden tot onevenredige benadeling van de organisatie
waar deze informatie betrekking op heeft dan wel concurrenten of afnemers
onevenredig bevoordelen. Bedrijven moeten erop kunnen vertrouwen dat
bedrijfsvertrouwelijke of anderszins concurrentiegevoelige informatie
vertrouwelijk blijft. Het openbaar maken van deze gegevens zou ertoe kunnen
leiden dat concurrentie met behulp van deze informatie hun concurrentiepositie
versterken ten opzichte van de bedrijven die deze gegevens met OCW hebben
gedeeld. Het belang bij het voorkomen van onevenredige benadeling weeg ik hier
zwaarder dan het algemene belang van openbaarmaking. Om die reden maak ik
die bepaalde passages in de documenten met nummers 6, 9 en 13, die met de
kleur lila zijn gelakt, niet openbaar.
5.3 Persoonlijke beleidsopvattingen in een stuk bestemd voor intern beraad
Uitgangspunt van de Wob is dat overheidsinformatie openbaar is. Dit geldt in
beginsel ook voor documenten opgesteld ten behoeve van intern beraad. Dit is
het beraad over een bestuurlijke aangelegenheid binnen een bestuursorgaan, dan
wel binnen een kring van overheden in het kader van de gezamenlijke
verantwoordelijkheid voor een bestuurlijke aangelegenheid. Uit de
wetsgeschiedenis blijkt dat onder het begrip ‘documenten opgesteld ten behoeve
van intern beraad’ onder meer moet worden begrepen: nota’s van ambtenaren
aan hun politieke en ambtelijk leidinggevenden, correspondentie tussen de
onderdelen van een ministerie en tussen ministeries onderling, concepten van
stukken, agenda’s, notulen, samenvattingen en conclusies van interne
besprekingen en rapporten van ambtelijke adviescommissies. Degene die de
stukken heeft opgesteld moet de bedoeling hebben gehad dat ze zouden dienen
voor intern beraad.
Artikel 11, eerste lid, van de Wob bepaalt dat uit documenten die zijn opgesteld
ten behoeve van intern beraad geen informatie wordt verstrekt over persoonlijke
beleidsopvattingen. Onder ‘persoonlijke beleidsopvattingen’ wordt verstaan:
ambtelijke adviezen, visies, standpunten en overwegingen. Dergelijke opvattingen
worden niet openbaar gemaakt omdat een zekere mate van veiligheid en
vertrouwelijkheid noodzakelijk is om te kunnen komen tot een effectieve
besluitvorming. Ambtenaren en bestuurders moeten onderling en met
bewindspersonen kunnen brainstormen. Feiten, prognoses, beleidsalternatieven,
de gevolgen van een bepaald beleidsalternatief of andere onderdelen met een
overwegend objectief karakter worden door mij niet beschouwd als persoonlijke
beleidsopvattingen. De totstandkoming van beleid en regelgeving wordt met de
openbaarheid van dergelijke informatie inzichtelijk.
In een beperkt aantal gevallen raken passages met persoonlijke
beleidsopvattingen echt aan de kern van het intern beraad, of bevatten zij
uitsluitend strikt persoonlijke kwalificaties van bepaalde situaties of gegevens.
Pagina 4 van 10Dit geldt voor document 4 dat een conceptnota betreft.
Onze referentie
10 .2.e
Het concept is of wordt reeds openbaar voor zover deze overeenstemt met
de definitieve versie, en bestaat uit persoonlijke beleidsopvattingen bestemd voor
intern beraad voor zover deze daarvan afwijken. Het concept is uiteindelijk
(inhoudelijk) definitief geworden; de definitieve versie betreft document nummer
5. Ik acht het niet in het belang van een goede en democratische bestuursvoering
dat van eenzelfde document/tekst meerdere versies in het publieke domein in
omloop zijn, met als mogelijk gevolg dat onduidelijkheid ontstaat over de inhoud
van het betreffende document. Om die reden maak ik dit concept in het geheel
niet openbaar.
6. Beantwoording van vragen
U heeft in uw verzoek een aantal vragen gesteld waarvan de beantwoording niet
in de bij OCW aangetroffen documenten is terug te vinden. Deze vragen zal ik zo
goed als mogelijk beantwoorden om op deze manier aan uw informatiebehoefte te
voldoen.
Promotie- en bevorderingsbeleid
U vraagt naar het promotie- en bevorderingsbeleid van mensen die tot de
banenafspraak behoren bij het kerndepartement van OCW. Er is geen specifiek
promotie– en bevorderingsbeleid bij het kerndepartement. OCW volgt het
Functiegebouw Rijk waarin de verschillende loopbaanstappen zijn beschreven, aan
welke competenties medewerkers in een bepaalde schaal moeten voldoen en
welke ontwikkeling ze dus moeten doormaken om naar een volgende schaal te
kunnen doorgroeien. Overigens moet die volgende schaal dan wel in de
organisatie bestaan en beschikbaar zijn. Voor meer informatie verwijs ik u naar
www.functiegebouwrijksoverheid.nl
Werknemers en (aanloop)schalen
U vraagt verder hoeveel mensen die onder de banenafspraak vallen werken bij
het kerndepartement van OCW en hoeveel van hen betaald krijgen conform
schaal 11 of hoger van het functiegebouw Rijk. Ook vraagt u hoeveel van deze
personen niet beloond worden binnen de salarisschaal van hun functiegroep, maar
in aanloopschalen zitten.
Er werken 35 mensen bij het kerndepartement van OCW die onder de
banenafspraak vallen. De vraag hoeveel van deze personen salaris krijgen
conform schaal 11 of hoger en hoeveel personen worden beloond in
aanloopschalen kan ik echter niet beantwoorden. Aangezien de doelgroep klein is,
zouden deze gegevens namelijk eenvoudig tot de personen herleid kunnen
worden. Daarmee zou een inbreuk op de persoonlijke levenssfeer worden
gemaakt.
Looptijd financiering
U vraagt vervolgens tot wanneer de financiering loopt waarmee de personen, die
vallen onder de banenafspraak, betaald worden.
Voor zover nu bekend is, is de gehele rijksoverheid tot 1 januari 2024 gehouden
aan de Wet banenafspraak en quotum arbeidsbeperkten (instroom). Daarna gaat
het om het behoud (duurzame inzetbaarheid) van de medewerkers van de
doelgroep. Dat geldt dus ook voor het kerndepartement van OCW. De mensen die
bij het kerndepartement binnenkomen en goed functioneren, werken op basis van
een arbeidsovereenkomst, zoals iedere andere ambtenaar.
Pagina 5 van 10Als iemand na een positieve beoordeling niet meer in het doelgroepregister is
Onze referentie
opgenomen, hoort hij/zij niet meer tot de doelgroep van de Wet banenafspraak 10 .2.e
en telt de baan waarop iemand werkt, daarvoor niet meer mee. Ook heeft een
werkgever dan niet langer aanspraak op de voordelen die samenhangen met de
Wet banenafspraak.1 Of iemand aan de criteria voor opname in het
doelgroepregister voldoet beoordeelt het UWV.
Wat betreft de financiering van deze mensen kan ik het navolgende zeggen. OCW
heeft een centraal budget gevormd op basis van gelden van de directies van het
kerndepartement en de dienstonderdelen. Dit centrale budget loopt structureel
door en is alleen bedoeld voor de financiering van personen die onder de Wet
banenafspraak vallen. Dat betekent dat er ieder jaar opnieuw voldoende budget
beschikbaar is om aan het quotum (instroom) van de Wet banenafspraak te
kunnen voldoen.
Het centrale budget wordt jaarlijks opgehoogd met de loonbijstelling, dus in die
zin stijgt het mee met de Rijksbrede loonontwikkeling. Het stijgt niet mee met
individuele ontwikkelingen, zoals hogere schalen. De directies en/of
dienstonderdelen kunnen wel altijd de daadwerkelijke loonkosten declareren, dus
ook als mensen in hogere schalen komen. Daarmee staat het centrale budget dus
niet in de weg aan bevordering naar een andere loonschaal.
7. Wijze van openbaarmaking en publicatie op internet
De documenten die met dit besluit (gedeeltelijk) openbaar worden, worden
tezamen met deze brief digitaal aan u verstrekt.
Tevens worden deze brief en de documenten die voor een ieder openbaar worden
op www.rijksoverheid.nl gepubliceerd.
De minister van Onderwijs, Cultuur en Wetenschap,
namens deze,
de directeur Wetgeving en Juridische Zaken,
1100..22..ee
mr. C. Riezebos
1 Ministerie van Sociale Zaken en Werkgelegenheid, Kennisdocument Wet banenafspraak en
quotum arbeidsbeperkten (versie 2021), p. 13, te raadplegen via
https://www.rijksoverheid.nl/onderwerpen/werken-met-arbeidsbeperking/documenten/publicaties/2015/03/06/kennisdocument
Pagina 6 van 10Bijlage 1 – Relevante artikelen uit de Wob
Onze referentie
10 .2.e
Artikel 1
In deze wet en de daarop berustende bepalingen wordt verstaan onder:
a. document: een bij een bestuursorgaan berustend schriftelijk stuk of ander materiaal
dat gegevens bevat;
b. bestuurlijke aangelegenheid: een aangelegenheid die betrekking heeft op beleid van
een bestuursorgaan, daaronder begrepen de voorbereiding en de uitvoering ervan;
c. intern beraad: het beraad over een bestuurlijke aangelegenheid binnen een
bestuursorgaan, dan wel binnen een kring van bestuursorganen in het kader van de
gezamenlijke verantwoordelijkheid voor een bestuurlijke aangelegenheid;
d. niet-ambtelijke adviescommissie: een van overheidswege ingestelde instantie, met als
taak het adviseren van een of meer bestuursorganen en waarvan geen ambtenaren lid
zijn, die het bestuursorgaan waaronder zij ressorteren adviseren over de onderwerpen
die aan de instantie zijn voorgelegd. Ambtenaren, die secretaris of adviserend lid zijn
van een adviesinstantie, worden voor de toepassing van deze bepaling niet als leden
daarvan beschouwd;
e. ambtelijke of gemengd samengestelde adviescommissie: een instantie, met als taak
het adviseren van één of meer bestuursorganen, die geheel of gedeeltelijk is
samengesteld uit ambtenaren, tot wier functie behoort het adviseren van het
bestuursorgaan waaronder zij ressorteren over de onderwerpen die aan de instantie
zijn voorgelegd;
f. persoonlijke beleidsopvatting: een opvatting, voorstel, aanbeveling of conclusie van
een of meer personen over een bestuurlijke aangelegenheid en de daartoe door hen
aangevoerde argumenten;
g. milieu-informatie: hetgeen daaronder wordt verstaan in artikel 19.1a van de Wet
milieubeheer.
Artikel 3
1. Een ieder kan een verzoek om informatie neergelegd in documenten over een bestuurlijke
aangelegenheid richten tot een bestuursorgaan of een onder verantwoordelijkheid van een
bestuursorgaan werkzame instelling, dienst of bedrijf.
2. De verzoeker vermeldt bij zijn verzoek de bestuurlijke aangelegenheid of het daarop
betrekking hebbend document, waarover hij informatie wenst te ontvangen.
3. De verzoeker behoeft bij zijn verzoek geen belang te stellen.
4. Indien een verzoek te algemeen geformuleerd is, verzoekt het bestuursorgaan de verzoeker
zo spoedig mogelijk om zijn verzoek te preciseren en is het hem daarbij behulpzaam.
5. Een verzoek om informatie wordt ingewilligd met inachtneming van het bepaalde in de
artikelen 10 en 11.
Artikel 6
1. Het bestuursorgaan beslist op het verzoek om informatie zo spoedig mogelijk, doch uiterlijk
binnen vier weken gerekend vanaf de dag na die waarop het verzoek is ontvangen.
2. Het bestuursorgaan kan de beslissing voor ten hoogste vier weken verdagen. Van de
verdaging wordt voor de afloop van de eerste termijn schriftelijk gemotiveerd mededeling
gedaan aan de verzoeker.
3. Onverminderd artikel 4:15 van de Algemene wet bestuursrecht wordt de termijn voor het
geven van een beschikking opgeschort gerekend vanaf de dag na die waarop het
bestuursorgaan de verzoeker meedeelt dat toepassing is gegeven aan artikel 4:8 van de
Algemene wet bestuursrecht, tot de dag waarop door de belanghebbende of belanghebbenden
een zienswijze naar voren is gebracht of de daarvoor gestelde termijn ongebruikt is verstreken.
Pagina 7 van 10Onze referentie
10 .2.e
4. Indien de opschorting, bedoeld in het derde lid, eindigt, doet het bestuursorgaan d aarvan zo
spoedig mogelijk mededeling aan de verzoeker, onder vermelding van de termijn binnen welke
de beschikking alsnog moet worden gegeven.
5. Indien het bestuursorgaan heeft besloten informatie te verstrekken, wordt de informatie
verstrekt tegelijk met de bekendmaking van het besluit, tenzij naar verwachting een
belanghebbende bezwaar daar tegen heeft, in welk geval de informatie niet eerder wordt
verstrekt dan twee weken nadat de beslissing is bekendgemaakt.
6. Voor zover het verzoek betrekking heeft op het verstrekken van milieu-informatie:
a. bedraagt de uiterste beslistermijn in afwijking van het eerste lid twee weken indien
het bestuursorgaan voornemens is de milieu-informatie te verstrekken terwijl naar
verwachting een belanghebbende daar bezwaar tegen heeft;
b. kan de beslissing slechts worden verdaagd op grond van het tweede lid, indien de
omvang of de gecompliceerdheid van de milieu-informatie een verlenging
rechtvaardigt;
c. zijn het derde en vierde lid niet van toepassing.
Artikel 10
1. Het verstrekken van informatie ingevolge deze wet blijft achterwege voor zover dit:
a. de eenheid van de Kroon in gevaar zou kunnen brengen;
b. de veiligheid van de Staat zou kunnen schaden;
c. bedrijfs- en fabricagegegevens betreft, die door natuurlijke personen of
rechtspersonen vertrouwelijk aan de overheid zijn meegedeeld;
d. persoonsgegevens betreft als bedoeld in paragraaf 2 van hoofdstuk 2 van de Wet
bescherming persoonsgegevens, tenzij de verstrekking kennelijk geen inbreuk op de
persoonlijke levenssfeer maakt.
2. Het verstrekken van informatie ingevolge deze wet blijft eveneens achterwege voor zover
het belang daarvan niet opweegt tegen de volgende belangen:
a. de betrekkingen van Nederland met andere staten en met internationale organisaties;
b. de economische of financiële belangen van de Staat, de andere publiekrechtelijke
lichamen of de in artikel 1a, onder c en d, bedoelde bestuursorganen;
c. de opsporing en vervolging van strafbare feiten;
d. inspectie, controle en toezicht door bestuursorganen;
e. de eerbiediging van de persoonlijke levenssfeer;
f. het belang, dat de geadresseerde erbij heeft als eerste kennis te kunnen nemen van
de informatie;
g. het voorkomen van onevenredige bevoordeling of benadeling van bij de
aangelegenheid betrokken natuurlijke personen of rechtspersonen dan wel van
derden.
3. Het tweede lid, aanhef en onder e, is niet van toepassing voorzover de betrokken persoon
heeft ingestemd met openbaarmaking.
4. Het eerste lid, aanhef en onder c en d, het tweede lid, aanhef en onder e, en het zevende
lid, aanhef en onder a, zijn niet van toepassing voorzover het milieu-informatie betreft die
betrekking heeft op emissies in het milieu. Voorts blijft in afwijking van het eerste lid, aanhef
en onder c, het verstrekken van milieu-informatie uitsluitend achterwege voorzover het belang
van openbaarmaking niet opweegt tegen het daar genoemde belang.
5. Het tweede lid, aanhef en onder b, is van toepassing op het verstrekken van milieu-
informatie voor zover deze handelingen betreft met een vertrouwelijk karakter.
Pagina 8 van 10Onze referentie
10 .2.e
6. Het tweede lid, aanhef en onder g, is niet van toepassing op het verstrekken van milieu-
informatie.7.
Het verstrekken van milieu-informatie ingevolge deze wet blijft eveneens achterwege
voorzover het belang daarvan niet opweegt tegen de volgende belangen:
a. de bescherming van het milieu waarop deze informatie betrekking heeft;
b. de beveiliging van bedrijven en het voorkomen van sabotage.
8. Voorzover het vierde lid, eerste volzin, niet van toepassing is, wordt bij het toepassen van
het eerste, tweede en zevende lid op milieu-informatie in aanmerking genomen of deze
informatie betrekking heeft op emissies in het milieu.
Artikel 11
1. In geval van een verzoek om informatie uit documenten, opgesteld ten behoeve van intern
beraad, wordt geen informatie verstrekt over daarin opgenomen persoonlijke
beleidsopvattingen.
2. Over persoonlijke beleidsopvattingen kan met het oog op een goede en democratische
bestuursvoering informatie worden verstrekt in niet tot personen herleidbare vorm. Indien
degene die deze opvattingen heeft geuit of zich erachter heeft gesteld, daarmee heeft
ingestemd, kan de informatie in tot personen herleidbare vorm worden verstrekt.
3. Met betrekking tot adviezen van een ambtelijke of gemengd samengestelde
adviescommissie kan het verstrekken van informatie over de daarin opgenomen persoonlijke
beleidsopvattingen plaatsvinden, indien het voornemen daartoe door het bestuursorgaan dat
het rechtstreeks aangaat aan de leden van de adviescommissie voor de aanvang van hun
werkzaamheden kenbaar is gemaakt.
4. In afwijking van het eerste lid wordt bij milieu-informatie het belang van de bescherming
van de persoonlijke beleidsopvattingen afgewogen tegen het belang van openbaarmaking.
Informatie over persoonlijke beleidsopvattingen kan worden verstrekt in niet tot personen
herleidbare vorm. Het tweede lid, tweede volzin, is van overeenkomstige toepassing.
Pagina 9 van 10Onze referentie
10 .2.e
Bijlage 3
Informatie over de partijen waarmee het kerndepartement van OCW op het
dossier Wet banenafspraak samenwerkt is te vinden op navolgende websites:
https://www.pernu.nl/https://studerenenwerkenopmaat.org/
https://www.werk.nl/werkgevers/wervingsadvies/werkgeversservicepunt/index.as
pxhttps://www.ubrijk.nl/service/binnenwerk
https://www.ubrijk.nl/service/inclusiviteit/wie-zijn-wij---wat-doen-wij
https://www.ubrijk.nl/service/inclusiviteit/advies-en-begeleiding-bij-instroomhttps://www.ubrijk.nl/service/inclusiviteit/advies-en-begeleiding-bij-
instroom/meet-and-greet
https://www.ubrijk.nl/service/inclusiviteit/advies-en-begeleiding-bij-instroom/functiecreatie-en-jobcarving
https://www.ubrijk.nl/service/inclusiviteit/advies-en-begeleiding-bij-
instroom/procesadvieshttps://www.ubrijk.nl/service/inclusiviteit/advies-en-begeleiding-bij-
instroom/jobcoaching
https://www.ubrijk.nl/service/inclusiviteit/advies-en-begeleiding-bij-instroom/mantel-inhuur-arbeidsparticipanten
https://www.ubrijk.nl/service/inclusiviteit/advies-en-begeleiding-bij-
instroom/webinar-digitaal-onboarden-voor-medewerkers-met-een-arbeidsbeperking
https://www.ubrijk.nl/service/inclusiviteit/advies-en-begeleiding-bij-doorstroom/loopbaanbegeleiding
https://www.ubrijk.nl/service/inclusiviteit/advies-en-begeleiding-bij-
doorstroom/jobcoaching en via: https://www.ubrijk.nl/service/intercoach
Pagina 10 van 10