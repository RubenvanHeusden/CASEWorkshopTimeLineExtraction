File id: 262 File title: besluit_Woo-verzoek_ongeval_trampoline.pdf.
> Retouradres Postbus 43006 3540 AA Utrecht
directie Strategie
divisie Juridische zaken
Catharijnesingel 59
UITSLUITEND PER E-MAIL 3511 GG Utrecht
Postbus 43006
3540 AA Utrecht
www.nvwa.nl
Onze referentie
22-0359
Datum: Verzonden op 23 augustus 2022
Betreft: Besluit op Wob-verzoek 22-0359
Geachte
In uw verzoek van 11 mei 2022, heeft u de Nederlandse Voedsel en
Warenautoriteit (hierna: NVWA) gevraagd om het rapport openbaar te maken
over het toezicht naar aanleiding van een ongeval met een trampoline.
Op 11 mei 2022 heeft u bericht ontvangen dat uw verzoek in goede orde is
ontvangen. Daarbij is medegedeeld dat uw verzoek binnen vier weken na de
ontvangst van het verzoek wordt beoordeeld. Op 8 juni 2022 heb ik aangegeven
dat de beoordeling van uw verzoek meer tijd in beslag neemt. Over dit verzoek
heeft u op 1 juli 2022 contact gehad met een medewerker van het Team
Openbaarmaking en Privacy van de NVWA.
Wettelijk kader
Uw verzoek behandel ik als een verzoek op grond van de Wet open overheid
(hierna: Woo). U heeft met een beroep op de Wet openbaarheid van bestuur
(hierna: Wob) verzocht om openbaarmaking. Op 1 mei 2022 is echter de Woo
inwerking getreden en is de Wob ingetrokken (artikel 10.1. Woo).
Inventarisatie documenten
Op basis van uw verzoek zijn in totaal 2 documenten aangetroffen. De
documenten zijn opgenomen in een inventarislijst, die als bijlage bij dit besluit is
gevoegd. In dit besluit wordt verwezen naar de corresponderende nummers uit de
inventarislijst, zodat per document duidelijk is wat is besloten.
Zienswijzen
De betrokken belanghebbende is gevraagd zijn mening te geven over de
voorgenomen openbaarmaking van de door u gevraagde informatie. De mening
van de betrokken belanghebbende heb ik in mijn belangenafweging meegenomen.
Pagina 1 van 8directie strategie
divisie Juridische zaken
Onze referentie
22-0359
Besluit
Ik besluit de door u gevraagde informatie in het geheel niet openbaar te maken.
Per document is op de inventarislijst aangegeven welke uitzonderingsgronden zijn
toegepast.
Ik besluit de door u gevraagde informatie vertrouwelijk aan u als
rechtsbijstandverlener van het slachtoffer te verstrekken op grond van artikel 5.6,
eerste lid, Woo. Hieraan verbind ik op grond van artikel, 5.6, derde lid, Woo, als
voorwaarde dat u deze documenten uitsluitend mag gebruiken voor het namens
uw cliënt beoordelen, instellen en onderbouwen van een rechtsvordering voor het
vergoeden van door hem geleden schade ten gevolge van het ongeval.
De inventarislijst maakt integraal onderdeel uit van het besluit. Voor de
motivering van dit besluit verwijs ik naar het onderdeel “Overwegingen” van deze
brief.
Overwegingen
Algemene overweging: openbaarheid t.a.v. een ieder
Als eerste wil ik u wijzen op het volgende.
Iedereen heeft het recht om overheidsinformatie op te kunnen vragen zonder
daarbij een reden te hoeven aangeven. Dit staat in het eerste artikel 1.1. van de
Woo. Dit is een belangrijk recht van de burger. Daarbij is het uitgangspunt dat
overheidsinformatie openbaar is, tenzij er uitzonderingsgronden zijn die dit
beperken. De uitzonderingsgronden staan in hoofdstuk 5 van de Woo. Ik moet
hierbij het algemeen belang van openbaarheid afwegen tegen de belangen die de
uitzonderingsgronden beschermen. In het algemeen geldt hierbij de regel dat
wanneer ik informatie aan u verstrek, het openbaar is voor een ieder. De Woo is
niet van toepassing op informatie die al openbaar is.
Algemene uitgangspunten bij toetsing aan de uitzonderingsgronden
De toetsing aan de uitzonderingsgronden verloopt als volgt. Eerst kijk ik of een
van de uitzonderingsgronden speelt. Dat doe ik meestal per alinea, soms per zin.
Vervolgens kijk ik wat voor soort uitzonderingsgrond het is. Als het een absolute
uitzonderingsgrond is, mag ik de informatie niet verstrekken. Als het een relatieve
uitzonderingsgrond is, moet ik een afweging maken tussen het algemene belang
van openbaarheid en het specifieke belang dat de uitzonderingsgrond beschermt.
Daarbij weegt het belang van openbaarheid zwaar. Als ik informatie weiger, moet
ik goed motiveren waarom ik dat doe. Dat geldt nog sterker als de informatie
ouder dan vijf jaar is.
Pagina 2 van 8directie strategie
divisie Juridische zaken
Onze referentie
22-0359
Wanneer het gaat om informatie waar belangen van anderen bij betrokken zijn,
moet ik hen de mogelijkheid geven om een zienswijze in te dienen. Dit betekent
dat zij hun mening kunnen geven over of de informatie wel of niet openbaar
gemaakt moet worden. Het is uiteindelijk aan mij om te beslissen of ik de
informatie openbaar maak.
Bedrijfs- en fabricagegegevens
Op grond van artikel 5.1, eerste lid, aanhef en onder c, van de Woo mag ik geen
informatie openbaar maken als het gaat om bedrijfs- en fabricagegegevens die in
vertrouwen aan de overheid zijn medegedeeld. De vertrouwelijkheid van de
informatie die aan de overheid is verstrekt, kan bijvoorbeeld blijken uit een
expliciete verklaring. Het is ook mogelijk dat de vertrouwelijkheid door de
verstrekker mocht worden aangenomen. Uit het feit dat gegevens in het kader
van een onderzoek naar het ongeval zijn medegedeeld, blijkt dat de informatie in
vertrouwen is gedeeld met de overheid.
Het gaat hier om gegevens waaruit informatie kan worden afgelezen of afgeleid
over de technische bedrijfsvoering, het productieproces, de afzet van producten of
de afnemers of leveranciers. Bij document 2 is dit het geval.
Uit die informatie die aan mij is medegedeeld in het kader van het onderzoek, kan
worden afgeleid welke leveranciers van diensten en goederen zijn ingeschakeld,
alsmede de technische specificaties, onderhouds- en gebruiksvoorschriften van
het toestel. Met deze informatie kunnen concurrenten hun voordeel doen,
waardoor de concurrentiepositie van het betreffende bedrijf kan verslechteren. Ik
zal deze informatie daarom niet openbaar maken.
Bijzondere persoonsgegevens en persoonsgegevens van strafrechtelijke aard
Op grond van artikel 5.1, eerste lid, aanhef en onder d, van de Woo mag ik geen
informatie openbaar maken als dit bijzondere persoonsgegevens of
persoonsgegevens van strafrechtelijke aard zijn. Bijzondere persoonsgegevens
zijn gegevens over iemands ras of etnische afkomst, politieke opvattingen, religie
of levensovertuiging, seksuele gerichtheid, gezondheid, genetische gegevens,
biometrische gegevens en lidmaatschap van een vakbond. Strafrechtelijke
gegevens zijn gegevens over iemands strafrechtelijke veroordelingen, strafbare
feiten en veiligheidsmaatregelen die daarmee verband houden. In document 1
staan gegevens die betrekking hebben op de gezondheid van het slachtoffer. Ik
zal deze persoonsgegevens daarom niet openbaar maken.
De eerbiediging van de persoonlijke levenssfeer
Op grond van artikel 5.1, tweede lid, aanhef en onder e, van de Woo kan ik geen
informatie openbaar maken als dit de persoonlijke levenssfeer schaadt en dit
belang zwaarder weegt dan het belang van openbaarheid. Het gaat om
persoonsgegevens die (indirect) te herleiden zijn tot een persoon zoals namen,
functienamen en handtekeningen. Bij de documenten 1 en 2 is dit het geval. Ik
vind het belang van privacy in dit geval zwaarder wegen dan het belang van
openbaarheid. Daarom maak ik deze persoonsgegevens niet openbaar.
Pagina 3 van 8directie strategie
divisie Juridische zaken
Onze referentie
22-0359
In document 1 staan (ook) persoonsgegevens van ambtenaren. Het gaat om
gegevens die herleidbaar zijn tot een persoon. In het kader van goed
werkgeverschap vind ik dat het belang van privacy zwaarder moet wegen dan het
belang van openbaarheid. Dit ter bescherming van de privacy van de betrokken
ambtenaren. Daarbij weegt mee dat het hier niet gaat om het opgeven van een
naam aan een individuele burger die met een ambtenaar in contact treedt, maar
om verstrekking op grond van de Woo.
Het voorkomen van onevenredige benadeling
Op grond van artikel 5.1, vijfde lid, van de Woo, mag ik in uitzonderlijke gevallen
geen informatie openbaar maken als dit iemand onevenredige benadeling
toebrengt en de voorkoming daarvan zwaarder weegt dan het belang van
openbaarheid. Bij de documenten 1 en 2 is dit het geval. In deze documenten
staan gegevens van organisaties of personen die betrokken waren bij de
fabricage, de exploitatie en de keuring van het speeltoestel.
Met haar uitspraak van 16 februari 2011 (ECLI:NL:RVS:2011:BP4706,
rechtsoverweging 2.5.1) overwoog de Afdeling bestuursrechtspraak van de Raad
van State (hierna: Afdeling) dat bij de in het kader van de Wob te verrichten
belangenafweging enkel het algemene of publieke belang bij openbaarmaking en
de door de weigeringsgronden te beschermen belangen worden betrokken. De
vraag of een ander dan het openbaarheidsbelang zich voordoet, dient door de
rechter integraal te worden beoordeeld. De rechterlijke toetsing van het
bestuurlijk oordeel over de vraag of het openbaarheidsbelang meer of minder
zwaar weegt dan de andere in de Wob genoemde belangen, wijkt niet af van de
redelijkheidstoetsing overeenkomstig artikel 3:4, tweede lid, van de Awb. De
Afdeling overwoog dat bij die toetsing het uitgangspunt van de Wob -
openbaarheid is regel - zwaar diende te wegen.
Met haar uitspraak van 2 februari 2022 (ECLl:NL:RVS:2022:285,
rechtsoverweging 7.3, 7.4, 7.6 en 7.7) beoogde de Afdeling een
beoordelingskader voor de toepassing van het evenredigheidsbeginsel te
formuleren dat voor alle besluiten kan worden toegepast, waarbij het
bestuursorgaan beleidsruimte heeft. Deze uitspraak is daarmee dus ook van
belang voor de toepassing van de relatieve uitzonderingsgronden van de Wet
open overheid. Essentieel is dat het evenredigheidsbeginsel twee gelijkwaardige
'ijkpunten' heeft: aan de ene kant het met het besluit beoogde doel en aan de
andere kant de (nadelige) gevolgen van het besluit. De geschiktheid, de
noodzakelijkheid en de evenwichtigheid met betrekking tot het beoogde doel
kunnen bij de toetsing van een besluit aan het evenredigheidsbeginsel een rol
spelen.
Doel
Bij de uitvoering van de Woo moet van het algemeen belang van openbaarheid als
uitgangspunt worden uitgegaan (artikel 2.5, Woo). De Wet open overheid (Woo)
stelt voorop dat toegang tot publieke informatie een recht is dat in beginsel aan
Pagina 4 van 8directie strategie
divisie Juridische zaken
Onze referentie
22-0359
eenieder in gelijke mate toekomt (artikel 1.1., Woo). Dit recht vormt volgens de
memorie van toelichting een afspiegeling van het belang van openbaarheid voor
de individuele burger. In de eerste plaats dient toegang tot publieke informatie
een recht te zijn ter bescherming van de democratische rechten van de burger.
Daarnaast kan in openbaarheid van publieke informatie behulpzaam zijn in het
versterken van de rechtspositie. Ten tweede brengt het toenemende belang van
informatie in het digitale tijdperk een herevaluatie met zich mee, dat burgers
extra mogelijkheden moeten hebben op controle op de overheid in al haar
aspecten.
Effect
Openbaarmaking van de gegevens kan het ongewenste effect hebben dat het
publiek of bedrijven aan controlegegevens van deze organisaties en het
speeltoestel onjuiste conclusies verbinden en risico’s zien die niet of niet meer
aanwezig zijn.
Geschiktheid, noodzakelijkheid en evenwichtigheid
De openbaarmaking van de aangetroffen documenten kan leiden tot een
incompleet en verkeerd beeld van de situatie. Van belang is dat het publiek en
bedrijven de gegevens niet kunnen vergelijken met de gegevens van vergelijkbare
organisaties en vergelijkbare speeltoestellen.
De exploitatie van speel- of attractietoestellen staat of valt met de wijze waarop
het publiek over deze toestellen denkt. De openbaarmaking van de documenten
kan leiden tot mogelijke beïnvloeding van de keuze van het publiek of bedrijven
voor een specifiek speel- of attractietoestel of een specifieke keuringsinstelling,
omdat de veiligheid van cruciaal belang is voor deze branche en het publiek.
Door de negatieve aandacht die mogelijk op deze organisaties, personen of op het
speel- of attractietoestel wordt gevestigd, zou de openbaarmaking van deze
informatie leiden tot een aanzienlijk nadeel in de vorm van reputatieschade,
verlies aan klanten en financiële schade. Hierdoor worden ondernemingen en
personen onevenredig benadeeld ten opzichte van anderen in deze branche.
Evenredigheid
De benadeling die deze ondernemingen en personen zullen ondervinden door
publicatie van hun gegevens, waaronder de gegevens van het speeltoestel, moet
dan ook als onevenredig worden aangemerkt. Ik ben van oordeel dat dit belang
zwaarder moet wegen dan het belang van openbaarheid. Daarbij neem ik in
aanmerking dat aan de doelstelling van het versterken van de rechtspositie van
de burger binnen het kader van de Woo op andere wijze kan worden
tegemoetgekomen. Vertrouwelijke verstrekking biedt vanwege het andere
afwegingskader betere mogelijkheden om aan deze doelstelling tegemoet te
komen. Daarom maak ik deze gegevens niet openbaar.
Pagina 5 van 8directie strategie
divisie Juridische zaken
Onze referentie
22-0359
Vertrouwelijke verstrekking
Op grond van artikel 5.6, eerste lid, Woo, kan worden besloten de informatie
uitsluitend aan de verzoeker te verstrekken. Voorwaarde hiervoor is dat er
klemmende redenen zijn om de verzoeker de gevraagde informatie niet te
onthouden. U bent afhankelijk van de gevraagde informatie van de NVWA om de
haalbaarheid van een eventuele rechtsvordering te kunnen beoordelen, en om
deze eventueel te kunnen instellen en onderbouwen. Deze afhankelijkheid, het
gewicht van het maatschappelijk belang van een behoorlijke rechtsbedeling en de
specifieke omstandigheden van dit geval, maken dat er sprake is van klemmende
redenen.
Met de opgelegde voorwaarde wordt voldoende tegemoet gekomen aan het
belang van betrokkenen om door hen vertrouwelijk verstrekte bedrijfs- en
fabricagegegevens te beschermen, het belang om gezondheidsgegevens van het
slachtoffer te beschermen, onevenredige benadeling te voorkomen en het belang
van eerbiediging van de persoonlijke levenssfeer. Met het niet verstrekken van
namen van personen is in een extra waarborg voor de bescherming van de
persoonlijke levenssfeer voorzien. U heeft bovendien aangegeven de documenten
niet aan uw cliënt te zullen verstrekken. De naleving van deze vertrouwelijkheid
wordt via het strafrecht beschermd (artikel 272, Wetboek van Strafrecht,
Uitspraak van Gerechtshof ’s-Hertogenbosch d.d. 1 april 2008
(ECLI:NL:GHSHE:2008:BC8346), rechtsoverweging 2, behandeling van verweer A
en B).
Wijze van verstrekking
De documenten die vertrouwelijk aan u worden verstrekt, worden samen met
deze brief digitaal aan u toegezonden.
Plaatsing op internet
Dit besluit wordt zonder de verstrekte documenten geanonimiseerd op
www.rijksoverheid.nl gepubliceerd.
Afschrift aan belanghebbenden
Een kopie van dit besluit verzend ik naar de derde-belanghebbende.
Pagina 6 van 8directie strategie
divisie Juridische zaken
Onze referentie
22-0359
Vragen
Als u vragen heeft over de afhandeling van uw verzoek, dan kunt u contact
opnemen met wooverzoeken@nvwa.nl. Voor meer informatie over de Woo-
procedure, kunt u kijken op www.rijksoverheid.nl.
De Minister van Landbouw, Natuur en Voedselkwaliteit,
namens deze:
mr. A.A. ten Cate
Teamleider Openbaarmaking en privacy
Pagina 7 van 8directie strategie
divisie Juridische zaken
Onze referentie
22-0359
Bezwaarmogelijkheid
Als u het niet eens bent met dit besluit, kunt u binnen zes weken - na verzending
van dit besluit -een bezwaarschrift indienen. Doe dit op tijd, anders kan uw
bezwaarschrift niet worden behandeld. Let wel: het indienen van een
bezwaarschrift schort de werking van het besluit niet op.
Bij voorkeur kunt u uw bezwaarschrift via de e-mail verzenden naar
nvwabezwaarenberoep@nvwa.nl. Uw bezwaarschrift kunt u eventueel ook per
post verzenden naar: Nederlandse Voedsel- en Warenautoriteit, divisie
Juridische Zaken, team Bezwaar en Beroep, Postbus 43006, 3540 AA
Utrecht.
U dient uw bezwaarschrift ten minste te voorzien van:
 uw naam en adres;
 telefoonnummer;
 de datum;
 het kenmerk, zaaknummer van deze brief (deze gegevens vindt u in de rechterkantlijn);
 de gronden van bezwaar;
 uw handtekening.
Zou u zo vriendelijk willen zijn om een kopie van dit besluit mee te sturen?
NB. ook indien u uw bezwaarschrift per e-mail verstuurt, dient deze te voldoen
aan bovenstaande eisen. Voldoet uw bezwaarschrift niet aan deze eisen, dan
wordt uw bezwaarschrift niet in behandeling genomen. Het verdient de voorkeur
om uw bezwaarschrift in Pdf-formaat als bijlage toe te voegen in het e-
mailbericht.
Heeft u vragen, kijk dan op www.nvwa.nl\bezwaarenberoep.
* Als u uw bezwaarschrift in een vreemde taal opstelt en een vertaling voor een goede behandeling van het bezwaar
nodig is, dient u zelf voor een vertaling van het bezwaarschrift te zorgen / If you submit your objection in a foreign
language and a translation for proper handling of the objection is required, you should provide yourself a
translation of the objection.
Pagina 8 van 8Inventarislijst 22‐0359
nr. datum soort doc
openbaarmaking o.g.v. de Woo verstrekking o.g.v. art. 5.6 Woo Uitzonderingsgronden Woo
geheel deels niet geheel deels niet 5.1, 1, c 5.1,1, d 5.1, 2, e 5.1, 5
1 4‐3‐2022 onderzoeksrapport x x x x x
2 4‐3‐2022 foto's x x x x x