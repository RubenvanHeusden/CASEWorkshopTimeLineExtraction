File id: 154 File title: Besluit_op_Wob-verzoek_inzake_formulering_van_onderzoeksvraag_4_van_het_PWC.pdf.
> Retouradres Postbus 20201 2500 EE Den Haag
PER AANGETEKENDE POST Directie Juridische Zaken
Korte Voorhout 7
2511 CW Den Haag
Postbus 20201
2500 EE Den Haag
www.rijksoverheid.nl
Inlichtingen
wooverzoekendjz@minfin.nl
www.minfin.nl
Ons kenmerk
2022-0000135772
Uw brief (kenmerk)
14 december 2021
Datum 8 juli 2022
Betreft Besluit op uw Woo-verzoek inzake formulering van Bijlagen
A – Relevante wetsartikelen
onderzoeksvraag 4 van het PWC-rapport
B – Transponeringstabel
Wob-Woo
C – Inventarislijst
Geachte, D – Openbaar te maken
documenten
In uw verzoek van 14 december 2021, door mij ontvangen op 21 december 2021,
heeft u het Ministerie van Financiën gevraagd informatie openbaar te maken over
het tot stand komen en formuleren van onderzoeksvraag 4 van het
PricewaterhouseCoopers B.V. (hierna: PwC) onderzoek.
De ontvangst van uw verzoek heb ik u schriftelijk bevestigd bij brief van 28
december 2021, met kenmerk 2021-0000268743. In de brief is de beslistermijn
met vier weken verdaagd tot 25 januari 2022.
Aan u is per brief van 25 januari 2022 aangeboden om met de betrokken
medewerkers van het ministerie van Financiën in gesprek te gaan over uw
verzoek(en). Dit voorstel heeft u afgewezen.
Het is helaas niet gelukt om op tijd op uw verzoek te beslissen. Hiervoor bied ik u
mijn excuses aan.
1. Besluit
Ik besluit de door u gevraagde informatie gedeeltelijk openbaar te maken. Ik licht
mijn besluit hieronder toe.
2. Wettelijk kader
Per 1 mei 2022 is de Wob vervangen door de Wet open overheid (hierna: Woo).
Er is geen overgangsrecht. Dat betekent dat ik uw verzoek heb behandeld als een
verzoek op grond van de Woo. Voor de relevante Woo-artikelen verwijs ik u naar
bijlage A.
3. Inventarisatie documenten
Op basis van uw verzoek zijn meerdere documenten aangetroffen. Deze
documenten zijn opgenomen in een inventarislijst, zie hiertoe bijlage C.
Buiten reikwijdte verzoek of dubbel
Een aantal documenten bevat passages die over andere onderwerpen gaan dan
de hierboven genoemde onderwerpen van uw verzoek. Deze passages vallen
inhoudelijk niet binnen de reikwijdte van uw verzoek.
Pagina 1 van 8Directie Juridische Zaken
Om die reden heb ik de passages onleesbaar gemaakt onder vermelding van
‘buiten verzoek’. Dit is eveneens in de inventarislijst aangegeven. Ons kenmerk
2022-0000135772
Wanneer pagina’s geheel buiten het verzoek vallen of dubbel zijn, is dit
aangegeven in het document ‘Bijlage D – openbaar te maken documenten’.
4. Derde-belanghebbenden
Bij de openbaarmaking van de documenten spelen de belangen van een derde
een rol. Deze derde-belanghebbende is vooraf gevraagd om diens mening te
geven over de voorgenomen wijze van openbaarmaking van de documenten. De
zienswijze van de derde-belanghebbende heb ik in mijn belangenafweging
meegenomen. Per weigeringsgrond licht ik dit hieronder nader toe.
5. Overwegingen
Algemene overweging: openbaarheid t.a.v. een ieder
Als eerste wil ik u wijzen op het volgende. Iedereen heeft het recht om
overheidsinformatie op te kunnen vragen zonder daarbij een reden te hoeven
aangeven. Dit staat in het eerste artikel 1.1 van de Woo. Dit is een belangrijk
recht van de burger. Daarbij is het uitgangspunt dat overheidsinformatie
openbaar is, tenzij er uitzonderingsgronden zijn die dit beperken. De
uitzonderingsgronden staan in hoofdstuk 5 van de Woo. Ik moet hierbij het
algemeen belang van openbaarheid afwegen tegen de belangen die de
uitzonderingsgronden beschermen. In het algemeen geldt hierbij de regel dat
wanneer ik informatie aan u verstrek, het openbaar is voor een ieder. De Woo is
niet van toepassing op informatie die al openbaar is.
De toetsing aan de uitzonderingsgronden verloopt als volgt. Eerst kijk ik of een
van de uitzonderingsgronden speelt. Dat doe ik meestal per alinea, soms per zin.
Vervolgens kijk ik wat voor soort uitzonderingsgrond het is. Als het een absolute
uitzonderingsgrond is, mag ik de informatie niet verstrekken. Als het een
relatieve uitzonderingsgrond is, moet ik een afweging maken tussen het
algemene belang van openbaarheid en het specifieke belang dat de
uitzonderingsgrond beschermt. Daarbij weegt het belang van openbaarheid
zwaar. Als ik informatie weiger, moet ik goed motiveren waarom ik dat doe. Dat
geldt nog sterker als de informatie ouder dan vijf jaar is.
Wanneer het gaat om informatie waar belangen van anderen bij betrokken zijn,
moet ik hen de mogelijkheid geven om een zienswijze in te dienen. Dit betekent
dat zij hun mening kunnen geven over of de informatie wel of niet openbaar
gemaakt moet worden. Het is uiteindelijk aan mij om te beslissen of ik de
informatie openbaar maak.
In de inventarislijst en op de documenten heb ik opgenomen welke
uitzonderingsgronden van toepassing zijn.
Transponeringstabel
De beoordeling van de documenten was afgerond vóór 1 mei 2022 en heeft
daarom nog plaatsgevonden op basis van de Wob. Dit brengt met zich mee dat
de aanduiding van de toegepaste uitzonderingsgronden in bijlage C en D afwijken
van de motivering in het besluit.
Ter bevordering van de leesbaarheid heb ik in bijlage B een transponeringstabel
opgenomen, waarin de uitzonderingsgronden op basis van de Wob en de Woo
staan omschreven.
Pagina 2 van 8Motivering
Directie Juridische Zaken
Vertrouwelijk verstrekte bedrijfs- en fabricagegegevens (artikel 5, eerste lid,
aanhef en onder c, van de Woo en artikel 10, eerste lid, onder c van de Wob)
Ons kenmerk
Op grond van artikel 5.1, eerste lid, aanhef en onder c, van de Woo (artikel 10, 2022-0000135772
eerste lid, onder c van de Wob) mag ik geen informatie openbaar maken als het
gaat om bedrijfs- en fabricagegegevens die in vertrouwen aan de overheid zijn
medegedeeld. De vertrouwelijkheid van de informatie die aan de overheid is
verstrekt, kan bijvoorbeeld blijken uit een expliciete verklaring. Het is ook
mogelijk dat de vertrouwelijkheid door de verstrekker mocht worden
aangenomen.
Het gaat hier om gegevens waaruit informatie kan worden afgelezen of afgeleid
over de technische bedrijfsvoering, het productieproces, de afzet van producten
of de afnemers of leveranciers. Ook financiële gegevens kunnen als bedrijfs- en
fabricagegegevens worden aangemerkt. In document 4 staat een dergelijk
bedrijfsgegeven. De belanghebbende heeft laten weten dat een passage uit
document 4 niet openbaar kan worden gemaakt op grond van artikel 5.1, eerste
lid, aanhef en onder c, van de Woo (artikel 10, tweede lid, onder e van de Wob).
De reden hiervoor is dat deze informatie concurrentiegevoelig is en dat
openbaarmaking hiervan kan leiden tot onevenredige benadeling van de
belanghebbende. Ik maak deze informatie dus niet openbaar.
Waar van toepassing heb ik deze informatie onleesbaar gemaakt onder
vermelding van: 5.1.1.c (artikel 10, eerste lid, onder c van de Wob).
De eerbiediging van de persoonlijke levenssfeer (artikel 5.1, tweede lid, onder e,
van de Woo en artikel 10, tweede lid, onder e van de Wob)
Op grond van artikel 5.1, tweede lid, aanhef en onder e, van de Woo (artikel 10,
tweede lid, onder e van de Wob) kan ik geen informatie openbaar maken als dit
de persoonlijke levenssfeer schaadt en dit belang zwaarder weegt dan het belang
van openbaarheid. Het gaat om persoonsgegevens die direct of indirect te
herleiden zijn tot een persoon zoals namen, e-mailadressen, telefoonnummers en
functienamen. Bij bepaalde documenten is dit het geval.
Ik vind het van zwaarwegend belang dat de identiteit van de betrokkenen niet
bekend wordt, omdat dit zijn of haar privacy kan schenden. Dat vind ik niet
wenselijk. Ik ben van oordeel dat ten aanzien van deze gegevens het belang dat
de persoonlijke levenssfeer wordt geëerbiedigd, zwaarder moet wegen dan het
belang van openbaarheid. Daarom maak ik deze persoonsgegevens niet
openbaar.
In diverse documenten staan eveneens persoonsgegevens van ambtenaren. Het
gaat om gegevens die herleidbaar zijn tot een persoon, zoals onder meer namen,
e-mailadressen, functienamen en telefoonnummers. In het kader van goed
werkgeverschap vind ik dat het belang van privacy zwaarder moet wegen dan het
belang van openbaarheid. Dit ter bescherming van de privacy van de betrokken
ambtenaren. Daarbij weegt mee dat het hier niet gaat om het opgeven van een
naam aan een individuele burger die met een ambtenaar in contact treedt, maar
om, openbaarmaking op grond van de Woo.
Voorts ziet een deel van document 4 op een passage waarvan de belanghebbende
in de zienswijze heeft aangegeven dit deels niet openbaar te willen maken op
grond van artikel 5.1, tweede lid, aanhef en onder e, van de Woo (en artikel 10,
tweede lid, onder e van de Wob). Het gaat daar om informatie die herleidbaar is
tot personen. Ter de bescherming van hun privacy, volg ik de derde-
belanghebbende in diens zienswijze. Waar van toepassing heb ik deze informatie
onleesbaar gemaakt onder vermelding van: 5.1.2.e (artikel 10, tweede lid, onder
e van de Wob).
Pagina 3 van 8Directie Juridische Zaken
Het belang van het goed functioneren van de Staat, andere publiekrechtelijke
lichamen of bestuursorganen (artikel 5.1, tweede lid, aanhef en onder i, van de
Ons kenmerk
Woo en artikel 10.2.g van de Wob)
2022-0000135772
Op grond van artikel 5.1, tweede lid, aanhef en onder i, van de Woo kan ik geen
informatie openbaar maken wanneer dit het goed functioneren van de Staat of
andere overheden schaadt en dit belang zwaarder weegt dan het belang van
openbaarheid. In één document wordt de geraamde maximale waarde van een
overeenkomst van opdracht genoemd. Openbaarmaking van deze informatie kan
leiden tot een verslechterde onderhandelingspositie van de Staat in toekomstige
situaties. Dit belemmert het functioneren van de Staat. Ik vind dat dit belang
zwaarder moet wegen dan het belang van openbaarheid en maak deze informatie
daarom niet openbaar.
Waar van toepassing heb ik deze informatie onleesbaar gemaakt onder
vermelding van: 5.1.2.i (artikel 10, tweede lid, onder g van de Wob).
Voor een ordentelijk verloop van het besluitvormingsproces is het belangrijk dat
dit gebeurt op basis van voldragen documenten. Wanneer communicatie over
conceptteksten of de conceptteksten zelf openbaar worden gemaakt, is dit
schadelijk voor het goed functioneren van de Staat nu er een publiek debat kan
ontstaan over documenten die nog niet rijp zijn voor besluitvorming. Daar is
sprake van bij documenten nummer 2 en nummer 16. Deze documenten maak ik
daarom niet openbaar met een beroep op het belang van het goed functioneren
van de Staat. Waar van toepassing heb ik deze informatie onleesbaar gemaakt
onder vermelding van: van artikel 5.1, tweede lid, sub i van de Woo (artikel 11,
eerste lid van de Wob).
Als het besluit eenmaal is gevallen, dan staat deze uitzonderingsgrond niet in de
weg aan openbaarmaking van het definitieve document. Dan is het goed om te
kunnen reconstrueren op grond van welke adviezen, welke informatie en welke
beleidsalternatieven een besluit is genomen. Het definitieve document en
eventuele overwegingen die daarbij ter besluitvorming zijn voorgelegd, maak ik
daarom wel (gedeeltelijk) openbaar. De voormelde documenten zijn identieke
conceptversies. Het definitieve document (nummer 6) wordt verstrekt als zijnde
deels openbaar.
Wijze van openbaarmaking
De documenten stuur ik met dit besluit in kopie mee.
Plaatsing op internet
De documenten worden met een geanonimiseerde versie van dit besluit voor
eenieder kenbaar gemaakt op www.rijksoverheid.nl.
Pagina 4 van 8Vragen
Directie Juridische Zaken
Als u vragen heeft over de afhandeling van uw verzoek, dan kunt u contact
opnemen met . Ons kenmerk
2022-0000135772
Hoogachtend,
DE MINISTER VAN FINANCIEN
namens deze,
mr. M.S. Bogtstra
De directeur Juridische Zaken
Pagina 5 van 8Rechtsmiddelenverwijzing
Directie Juridische Zaken
Deze brief is een besluit in de zin van de Algemene wet bestuursrecht. Op grond
van die wet kunt u tegen dit besluit binnen zes weken na de dag waarop dit
Ons kenmerk
besluit is bekendgemaakt een bezwaarschrift indienen. Het bezwaarschrift moet 2022-0000135772
worden gericht aan de minister van Financiën, ter attentie van de Directie
Juridische Zaken, Postbus 20201, 2500 EE Den Haag. Het bezwaarschrift dient te
worden ondertekend en dient ten minste het volgende te bevatten:
a. naam en adres van de indiener;
b. de dagtekening;
c. een omschrijving van het besluit waartegen het bezwaar zich richt;
d. een opgave van de redenen waarom u zich met het besluit niet kunt verenigen.
Pagina 6 van 8Bijlage A
Directie Juridische Zaken
Artikel 5.1 van de Woo
1. Het openbaar maken van informatie ingevolge deze wet blijft achterwege voor Ons kenmerk
zover dit: 2022-0000135772
c. bedrijfs- en fabricagegegevens betreft die door natuurlijke personen of
rechtspersonen vertrouwelijk aan de overheid zijn meegedeeld;
2. Het openbaar maken van informatie blijft eveneens achterwege voor zover het
belang daarvan niet opweegt tegen de volgende belangen:
e. de eerbiediging van de persoonlijke levenssfeer;
i. het goed functioneren van de Staat, andere publiekrechtelijke lichamen of
bestuursorganen.
3. Indien een verzoek tot openbaarmaking op een van de in het tweede lid
genoemde gronden wordt afgewezen, bevat het besluit hiervoor een
uitdrukkelijke motivering.
Bijlage B Transponeringstabel Wob-Woo
Uitzonderingsgrond in de Wet Uitzonderingsgrond in de Wet
openbaarheid van bestuur open overheid (artikel/code)
(artikel/code)
Vertrouwelijk verstrekte Vertrouwelijk verstrekte
bedrijfs- en fabricagegegevens bedrijfs- en fabricagegegevens
(uitgezonderd milieu- (uitgezonderd milieu-
informatie) (10.1.c) informatie) (5.1.1.c)
Eerbiediging van de Eerbiediging van de
persoonlijke levenssfeer persoonlijke levenssfeer
(10.2.e) (5.1.2.e)
Het voorkomen van 1. Bescherming van andere dan
onevenredige bevoordeling of vertrouwelijk aan de overheid
benadeling (10.2.g) verstrekte
concurrentiegevoelige bedrijfs-
en fabricagegegevens (5.1.2.f)
2. De bescherming van het
milieu waarop deze informatie
betrekking heeft (uitgezonderd
milieu-informatie) (5.1.2.g)
3. De beveiliging van personen
of bedrijven en het voorkomen
van sabotage (uitgezonderd
milieu-informatie) (5.1.2.h)
4. Het goed functioneren van
de staat (…) of
bestuursorganen (5.1.2.i)
Pagina 7 van 8Niet verstrekken van 1. Is er sprake van persoonlijke
Directie Juridische Zaken
persoonlijke beleidsopvattingen in documenten
beleidsopvattingen (11.1) opgesteld voor formele Ons kenmerk
bestuurlijke besluitvorming? 2022-0000135772
Verstrekken, tenzij het voeren van
intern beraad onevenredig wordt
geschaad (5.2.3)
2. Wel verstrekken persoonlijke
beleidsopvatting in het kader van
goed en democratisch bestuur
(5.2.2)
3. Niet verstrekken van
persoonlijke beleidsopvattingen
(5.2.1)
Pagina 8 van 8