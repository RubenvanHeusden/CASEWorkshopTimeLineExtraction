File id: 30 File title: 2022-061-woo-besluit.pdf.
>Retouradres Postbus 16375 2500 BJ Den Haag
Wetgeving en Juridische
Zaken
Rijnstraat 50
Den Haag
Postbus 16375
2500 BJ Den Haag
www.rijksoverheid.nl
Contact
Dienstpostbus.Woo@minocw.nl
Onze referentie
33995619 (2022-061)
Uw verzoek van
04 augustus 2022
Datum 13 september 2022
Bijlagen
Betreft Besluit op uw Woo-verzoek inz. BTW-convenanten Film 1 – Relevante wetsartikelen
Bezwaar
Als u belang hebt bij dit besluit,
dan kunt u hiertegen binnen 6
weken, gerekend vanaf de
verzenddatum, bezwaar maken.
Stuur uw bezwaarschrift naar
DUO, Postbus 30205, 2500 GE
Geachte , Den Haag. U kunt uw bezwaar
ook digitaal indienen op
Op 4 augustus 2022 heeft u mijn ministerie verzocht om openbaarmaking van www.bezwaarschriftenocw.nl.
informatie m.b.t. de BTW-convenanten met de film- en bioscoopsector op grond
van de Wet open overheid. Op 18 augustus 2022 hebben wij u laten weten dat
het verzoek in goede orde is ontvangen, kenmerk 33795277. Op 1 september
2022 is aangegeven dat de beoordeling van uw verzoek meer tijd in beslag neemt
en deze daarom is verdaagd, kenmerk 33914064. De uiterlijke beslistermijn is
daarmee 15 september 2022 geworden.
Over de reikwijdte van uw verzoek is meermaals contact met u geweest. Dit heeft
uiteindelijk geleid tot de gezamenlijke conclusie dat uw verzoek nu nog betrekking
heeft op de diverse door de tijd heen tot stand gekomen BTW-convenanten
(1995, 1998, 2010, 2018 en 2022).
Besluit
Ik besluit hierbij de BTW-convenanten uit 1995, 1998 en 2010 openbaar te
maken, met uitzondering van de natte handtekeningen/parafen van de
ondertekenaars om misbruik hiervan bij openbaarmaking voor een ieder te
voorkomen (artikel 5.1 lid 2 onder e Woo). Het betreft in totaal 4 documenten
(2 uit 1995).
Verder wil ik erop wijzen dat de Wet open overheid niet van toepassing is op
reeds openbare documenten. De BTW-convenanten uit 2018 en 2022 zijn
gepubliceerd in de Staatscourant. Ik volsta daarom hier met verwijzing naar de
vindplaatsen:
• 2018: Staatscourant 2018, 20926, online via
www.zoek.officielebekendmakingen.nl/strct-2018-20926.html
• 2022: Staatscourant 2022, 18947, online via
www.zoek.officielebekendmakingen.nl/strct-2022-18947.html
Vragen
Ik vertrouw erop u hiermee voor nu van voldoende informatie te hebben voorzien.
Mocht er bij u naar aanleiding van deze openbaarmaking nog behoefte bestaan
Pagina 1 van 5BIJLAGE – Relevante artikelen uit de Wet open overheid
Onze referentie
33995619
Artikel 4.1
1. Eenieder kan een verzoek om publieke informatie richten tot een
bestuursorgaan of een onder verantwoordelijkheid van een bestuursorgaan
werkzame instelling, dienst of bedrijf. In het laatste geval beslist het
verantwoordelijke bestuursorgaan op het verzoek.
2. Een verzoek kan mondeling of schriftelijk worden ingediend en kan elektronisch
worden verzonden op de door het bestuursorgaan aangegeven wijze.
3. De verzoeker behoeft bij zijn verzoek geen belang te stellen.
4. De verzoeker vermeldt bij zijn verzoek de aangelegenheid of het daarop
betrekking hebbende document, waarover hij informatie wenst te ontvangen.
5. Indien een verzoek te algemeen geformuleerd is, verzoekt het bestuursorgaan
binnen twee weken na ontvangst van het verzoek de verzoeker om het verzoek te
preciseren en is het de verzoeker daarbij behulpzaam.
6. Het bestuursorgaan kan besluiten een verzoek niet te behandelen, indien de
verzoeker niet meewerkt aan een verzoek tot precisering als bedoeld het vijfde
lid. In afwijking van artikel 4:5, vierde lid, van de Algemene wet bestuursrecht
wordt het besluit om het verzoek niet te behandelen aan de verzoeker
bekendgemaakt binnen twee weken nadat het verzoek is gepreciseerd of nadat de
daarvoor gestelde termijn ongebruikt is verstreken.
7. Een verzoek om informatie wordt ingewilligd met inachtneming van het
bepaalde in hoofdstuk 5.
Artikel 4.4
1. Het bestuursorgaan beslist op het verzoek om informatie zo spoedig mogelijk,
doch uiterlijk binnen vier weken gerekend vanaf de dag na die waarop het
verzoek is ontvangen.
2. Het bestuursorgaan kan de beslissing voor ten hoogste twee weken verdagen,
indien de omvang of de gecompliceerdheid van de informatie een verlenging
rechtvaardigt. Van de verdaging wordt voor de afloop van de eerste termijn
schriftelijk gemotiveerd mededeling gedaan aan de verzoeker.
3. Onverminderd artikel 4:15 van de Algemene wet bestuursrecht wordt de
termijn voor het geven van een beschikking opgeschort gerekend vanaf de dag na
die waarop het bestuursorgaan de verzoeker meedeelt dat toepassing is gegeven
aan artikel 4:8 van de Algemene wet bestuursrecht, tot en met de dag waarop
door de belanghebbende of belanghebbenden een zienswijze naar voren is
gebracht of de daarvoor gestelde termijn ongebruikt is verstreken.
4. Indien de opschorting, bedoeld in het derde lid, eindigt, doet het
bestuursorgaan daarvan zo spoedig mogelijk mededeling aan de verzoeker, onder
vermelding van de termijn binnen welke de beschikking alsnog moet worden
gegeven.
5. Indien het bestuursorgaan heeft besloten informatie te verstrekken, wordt de
informatie verstrekt tegelijk met de bekendmaking van het besluit, tenzij naar
verwachting een belanghebbende bezwaar daartegen heeft, in welk geval de
informatie wordt verstrekt twee weken nadat de beslissing is bekendgemaakt.
Indien wordt verzocht om een voorlopige voorziening als bedoeld in artikel 8:81
van de Algemene wet bestuursrecht, wordt de openbaarmaking opgeschort totdat
de voorzieningenrechter uitspraak heeft gedaan of het verzoek is ingetrokken.
6. Indien het bestuursorgaan heeft besloten informatie te verstrekken die
rechtstreeks betrekking heeft op een derde of die van een derde afkomstig is,
deelt het bestuursorgaan dit besluit gelijktijdig mede aan deze derde.
Pagina 3 van 5Onze referentie
Artikel 5.1 33995619
1. Het openbaar maken van informatie ingevolge deze wet blijft achterwege voor
zover dit:
a. de eenheid van de Kroon in gevaar zou kunnen brengen;
b. de veiligheid van de Staat zou kunnen schaden;
c. bedrijfs-en fabricagegegevens betreft die door natuurlijke personen of
rechtspersonen vertrouwelijk aan de overheid zijn meegedeeld;
d. persoonsgegevens betreft als bedoeld in paragraaf 3.1 onderscheidenlijk
paragraaf 3.2 van de Uitvoeringswet Algemene verordening
gegevensbescherming, tenzij de betrokkene uitdrukkelijk toestemming heeft
gegeven voor de openbaarmaking van deze persoonsgegevens of deze
persoonsgegevens kennelijk door de betrokkene openbaar zijn gemaakt;
e. nummers betreft die dienen ter identificatie van personen die bij wet of
algemene maatregel van bestuur zijn voorgeschreven als bedoeld in artikel 46
van de Uitvoeringswet Algemene verordening gegevensbescherming, tenzij de
verstrekking kennelijk geen inbreuk op de levenssfeer maakt.
2. Het openbaar maken van informatie blijft eveneens achterwege voor zover het
belang daarvan niet opweegt tegen de volgende belangen:
a. de betrekkingen van Nederland met andere landen en staten en met
internationale organisaties;
b. de economische of financiële belangen van de Staat, andere publiekrechtelijke
lichamen of bestuursorganen, in geval van milieu-informatie slechts voor zover de
informatie betrekking heeft op handelingen met een vertrouwelijk karakter;
c. de opsporing en vervolging van strafbare feiten;
d. de inspectie, controle en toezicht door bestuursorganen;
e. de eerbiediging van de persoonlijke levenssfeer;
f. de bescherming van andere dan in het eerste lid, onderdeel c, genoemde
concurrentiegevoelige bedrijfs-en fabricagegegevens;
g. de bescherming van het milieu waarop deze informatie betrekking heeft;
h. de beveiliging van personen en bedrijven en het voorkomen van sabotage;
i. het goed functioneren van de Staat, andere publiekrechtelijke lichamen of
bestuursorganen.
3. Indien een verzoek tot openbaarmaking op een van de in het tweede lid
genoemde gronden wordt afgewezen, bevat het besluit hiervoor een
uitdrukkelijke motivering.
4. Openbaarmaking kan tijdelijk achterwege blijven, indien het belang van de
geadresseerde van de informatie om als eerste kennis te nemen van de
informatie dit kennelijk vereist. Het bestuursorgaan doet mededeling aan de
verzoeker van de termijn waarbinnen de openbaarmaking alsnog zal geschieden.
5. In uitzonderlijke gevallen kan openbaarmaking van andere informatie dan
milieuinformatie voorts achterwege blijven indien openbaarmaking onevenredige
benadeling toebrengt aan een ander belang dan genoemd in het eerste of tweede
lid en het algemeen belang van openbaarheid niet tegen deze benadeling
opweegt. Het bestuursorgaan baseert een beslissing tot achterwege laten van de
openbaarmaking van enige informatie op deze grond ten aanzien van dezelfde
informatie niet tevens op een van de in het eerste of tweede lid genoemde
gronden.
6. Het openbaar maken van informatie blijft in afwijking van het eerste lid,
onderdeel c, in geval van milieu-informatie eveneens achterwege voor zover
daardoor het in het eerste lid, onderdeel c, genoemde belang ernstig geschaad
Pagina 4 van 5wordt en het algemeen belang van openbaarheid van informatie niet opweegt
Onze referentie
tegen deze schade. 33995619
7. Het eerste en tweede lid zijn niet van toepassing op milieu-informatie die
betrekking heeft op emissies in het milieu.
Pagina 5 van 5