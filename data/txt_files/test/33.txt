File id: 33 File title: 2022-077wobBesluit-Landbouwtellingen-diertellingen-veehouderijen-zeewolde.pdf.
> Retouradres Postbus 40219 8004 DE Zwolle
Rijksdienst voor
Ondernemend Nederland
Vergunningen en handhaving
Mandemaat 3, Assen
Postbus 40219
8004 DE Zwolle
www.rvo.nl
Contactpersoon
Woo-medewerker
T 0880 42 4242
woo-unit@rvo.nl
Onze referentie
Datum 26 juli 2022
Wob/2022/077
Betreft Beslissing op Wob-verzoek 2022-077.
Bijlagen
2
Geachte ,
Op 14 april 2022 ontving ik uw verzoek waarin u vraagt om openbaarmaking van
informatie. In deze brief leest u mijn reactie op uw verzoek
In de email van 15 juni 2022 bent u akkoord gegaan met de opschorting van de
beslistermijn naar 7 juli 2022. Helaas is het niet gelukt binnen de wettelijke
termijn op uw verzoek te beslissen. Daarvoor bied ik u mijn excuses aan.
Besluit
Ik heb besloten de informatie die u vraagt gedeeltelijk openbaar te maken.
Waarom ik een deel van de informatie niet openbaar maak, leest u verderop in
deze brief.
Uw verzoek
U vraagt om openbaarmaking van informatie over de diertellingen (meitellingen)
van de veehouderijen over de periode 2010 tot en met heden gevestigd aan:
- Baardmeesweg 5, 3898 LD, Zeewolde
- Baardmeesweg 9, 3898 LD, Zeewolde
Aangetroffen documenten
Naar aanleiding van uw verzoek heb ik informatie laten zoeken in databestanden
en digitale systemen die op uw verzoek betrekking hebben.
Bij deze zoekactie is informatie gevonden die ik in zes documenten heb gezet. De
informatie in deze documenten bevat UBN-gegevens, overzichten runderen en
paarden per 1e van de maand en landbouwtellingsgegevens. Een overzicht van
deze documenten heb ik in een inventarislijst gezet. Deze lijst staat in bijlage 2 bij
dit besluit.
Pagina 1 van 6Zienswijze derde-belanghebbenden Rijksdienst voor
Uw verzoek gaat over informatie van twee derden. Deze zijn belanghebbende bij Ondernemend Nederland
mijn beslissing op uw verzoek. Daarom heb ik deze derde-belanghebbenden van Vergunningen en handhaving
uw verzoek op de hoogte gebracht. Ook heb ik hen de mogelijkheid geboden een
reactie te geven op uw verzoek. Geen van de derde-belanghebbenden hebben van Datum
die mogelijkheid gebruik gemaakt. 26 juli 2022
Onze referentie
Beoordeling van uw verzoek Wob/2022/077
Uw verzoek gaat over publieke informatie die in één of meer documenten staat.
Daarom is de Wet open overheid (Woo) van toepassing. Het uitgangspunt van
deze wet is dat informatie in principe openbaar is voor iedereen. Alleen als er een
uitzonderingsgrond aanwezig is, kan of mag informatie niet openbaar worden
gemaakt. Deze uitzonderingsgronden staan in artikel 5.1 van de Woo. Ik heb
onderzocht of deze uitzonderingsgronden van toepassing zijn op informatie die u
vraagt. Mijn conclusie is dat dit gedeeltelijk het geval is.
De eerbiediging van de persoonlijke levenssfeer
Op grond van artikel 5.1, tweede lid, aanhef en onder e, van de Woo kan ik geen
informatie openbaar maken als dit de persoonlijke levenssfeer schaadt en dit
belang zwaarder weegt dan het belang van openbaarheid. Het gaat om
persoonsgegevens die (indirect) te herleiden zijn tot een persoon zoals namen,
e-mailadressen, telefoonnummers en functienamen. Bij (bepaalde passages uit)
bepaalde documenten is dit het geval. Ik vind het in dit geval belangrijk dat de
identiteit van betrokkene niet bekend wordt omdat dit zijn of haar privacy kan
schenden. Dat vind ik niet wenselijk. Daarom maak ik deze persoonsgegevens niet
openbaar.
Andere dan vertrouwelijk aan de overheid verstrekte
concurrentiegevoelige bedrijfs- en fabricagegegevens
Op grond van artikel 5.1, tweede lid, aanhef en onder f, van de Woo kan ik geen
informatie openbaar maken wanneer dit de bescherming van
concurrentiegevoelige gegevens schaadt en dit belang zwaarder weegt dan het
belang van openbaarheid. Deze uitzonderingsgrond beschermt
concurrentiegevoelige bedrijfsgegevens/ fabricagegegevens die niet vertrouwelijk
aan de overheid zijn verstrekt. Dit is dus anders dan artikel 5.1, eerste lid, aanhef
en onder c, van de Woo, dat vertrouwelijk verstrekte informatie beschermt. Ik
moet afwegen of het belang van openbaarmaking opweegt tegen het belang om
de bedrijfsgegevens/ fabricagegegevens te beschermen.
In bepaalde documenten staan bedrijfs- en/of fabricagegegevens. Uit deze
gegevens kunnen wetenswaardigheden worden afgeleid met betrekking tot het
fabricageproces of de strategie van een onderneming. Concurrenten kunnen daar
hun voordeel mee doen en dat is niet wenselijk voor de partij die de gegevens
met de overheid heeft gedeeld. Ik vind dit belang zwaarder wegen dan het belang
van openbaarheid. Ik maak deze informatie daarom niet openbaar.
In bijlage 1 vindt u een opsomming van de artikelen uit de Woo die voor mijn
besluit van belang zijn.
Pagina 2 van 6Wijze van openbaarmaking Rijksdienst voor
Bij de informatie die u vraagt zijn derde-belanghebbenden betrokken. Maar die Ondernemend Nederland
hebben niet aangegeven bezwaren te hebben tegen de openbaarmaking. Daarom Vergunningen en handhaving
maak ik deze informatie meteen openbaar. De informatie heb ik bijgevoegd bij
deze brief. Ook laat ik deze informatie en een geanonimiseerde kopie van dit Datum
besluit binnenkort publiceren op www.rijksoverheid.nl. Dit is omdat de informatie 26 juli 2022
voor iedereen openbaar is, en niet alleen voor u. Onze referentie
Wob/2022/077
Als u bezwaar wilt maken
Als u het niet eens bent met deze beslissing, kunt u binnen zes weken na
verzending van deze brief digitaal of schriftelijk een bezwaarschrift indienen.
Ga naar www.rvo.nl/bezwaar om uw bezwaar digitaal te versturen. Kies voor
eBezwaar.
Wilt u liever schriftelijk bezwaar maken? Stuur uw bezwaarschrift dan naar
Rijksdienst voor Ondernemend Nederland, afdeling Juridische Zaken, Postbus
40219, 8004 DE Zwolle. Noem hierin de referentie en de datum van de brief
waartegen u bezwaar maakt.
Meer informatie
Heeft u vragen, kijk dan op www.rvo.nl. Of neem telefonisch contact met ons op:
088 042 42 42 (lokaal tarief). Uw aanvraag is bij ons bekend onder
referentienummer Wob/2022/077. Gebruik dit nummer als u contact met ons
heeft. U kunt vragen naar de afdeling Vergunningen en Handhaving.
Met vriendelijke groet,
De Minister van Landbouw, Natuur en Voedselkwaliteit,
namens deze:
Teammanager Vergunningen en handhaving
Rijksdienst voor Ondernemend Nederland
Bijlagen:
- Bijlage 1: Relevante artikelen uit de Woo
- Bijlage 2: Inventarislijst opgevraagde gegevens
Pagina 3 van 6Rijksdienst voor
Ondernemend Nederland
Relevante artikelen uit de Woo
Vergunningen en handhaving
Datum
26 juli 2022
Onze referentie
Bijlage nummer 1 Wob/2022/077
Horend bij Verzoek openbaarmaking gegevens
Datum 26 juli 2022
Onze referentie Wob/2022/077
Contactpersoon
Artikel 1.1 Recht op toegang
Eenieder heeft recht op toegang tot publieke informatie zonder daartoe een
belang te hoeven stellen, behoudens bij deze wet gestelde beperkingen.
Artikel 2.5 Belang openbaarheid
Bij de toepassing van deze wet wordt uitgegaan van het algemeen belang van
openbaarheid van publieke informatie voor de democratische samenleving.
Artikel 4.1 Verzoek
1. Eenieder kan een verzoek om publieke informatie richten tot een
bestuursorgaan of een onder verantwoordelijkheid van een bestuursorgaan
werkzame instelling, dienst of bedrijf. In het laatste geval beslist het
verantwoordelijke bestuursorgaan op het verzoek.
2. Een verzoek kan mondeling of schriftelijk worden ingediend en kan elektronisch
worden verzonden op de door het bestuursorgaan aangegeven wijze.
3. De verzoeker behoeft bij zijn verzoek geen belang te stellen.
4. De verzoeker vermeldt bij zijn verzoek de aangelegenheid of het daarop
betrekking hebbende document, waarover hij informatie wenst te ontvangen.
7. Een verzoek om informatie wordt ingewilligd met inachtneming van het
bepaalde in hoofdstuk 5.
Artikel 5.1 Uitzonderingen
1. Het openbaar maken van informatie ingevolge deze wet blijft achterwege voor
zover dit:
a. de eenheid van de Kroon in gevaar zou kunnen brengen;
b. de veiligheid van de Staat zou kunnen schaden;
c. bedrijfs- en fabricagegegevens betreft die door natuurlijke personen of
rechtspersonen vertrouwelijk aan de overheid zijn meegedeeld;
d. persoonsgegevens betreft als bedoeld in paragraaf 3.1 onderscheidenlijk
paragraaf 3.2 van de Uitvoeringswet Algemene verordening
gegevensbescherming, tenzij de betrokkene uitdrukkelijk toestemming heeft
gegeven voor de openbaarmaking van deze persoonsgegevens of deze
persoonsgegevens kennelijk door de betrokkene openbaar zijn gemaakt;
e. nummers betreft die dienen ter identificatie van personen die bij wet of
algemene maatregel van bestuur zijn voorgeschreven als bedoeld in artikel 46 van
de Uitvoeringswet Algemene verordening gegevensbescherming, tenzij de
verstrekking kennelijk geen inbreuk op de levenssfeer maakt.
Pagina 4 van 62. Het openbaar maken van informatie blijft eveneens achterwege voor zover het Rijksdienst voor
Ondernemend Nederland
belang daarvan niet opweegt tegen de volgende belangen:
Vergunningen en handhaving
a. de betrekkingen van Nederland met andere landen en staten en met
internationale organisaties;
Datum
b. de economische of financiële belangen van de Staat, andere publiekrechtelijke
26 juli 2022
lichamen of bestuursorganen, in geval van milieu-informatie slechts voor zover de
Onze referentie
informatie betrekking heeft op handelingen met een vertrouwelijk karakter; Wob/2022/077
c. de opsporing en vervolging van strafbare feiten;
d. de inspectie, controle en toezicht door bestuursorganen;
e. de eerbiediging van de persoonlijke levenssfeer;
f. de bescherming van andere dan in het eerste lid, onderdeel c,
genoemde concurrentiegevoelige bedrijfs- en fabricagegegevens;
g. de bescherming van het milieu waarop deze informatie betrekking heeft;
h. de beveiliging van personen en bedrijven en het voorkomen van sabotage;
i. het goed functioneren van de Staat, andere publiekrechtelijke lichamen of
bestuursorganen.
3. Indien een verzoek tot openbaarmaking op een van de in het tweede lid
genoemde gronden wordt afgewezen, bevat het besluit hiervoor een uitdrukkelijke
motivering.
4. Openbaarmaking kan tijdelijk achterwege blijven, indien het belang van de
geadresseerde van de informatie om als eerste kennis te nemen van de informatie
dit kennelijk vereist. Het bestuursorgaan doet mededeling aan de verzoeker van
de termijn waarbinnen de openbaarmaking alsnog zal geschieden.
5. In uitzonderlijke gevallen kan openbaarmaking van andere informatie dan
milieu-informatie voorts achterwege blijven indien openbaarmaking onevenredige
benadeling toebrengt aan een ander belang dan genoemd in het eerste of tweede
lid en het algemeen belang van openbaarheid niet tegen deze benadeling
opweegt. Het bestuursorgaan baseert een beslissing tot achterwege laten van de
openbaarmaking van enige informatie op deze grond ten aanzien van dezelfde
informatie niet tevens op een van de in het eerste of tweede lid genoemde
gronden.
6. Het openbaar maken van informatie blijft in afwijking van het eerste lid,
onderdeel c, in geval van milieu-informatie eveneens achterwege voor zover
daardoor het in het eerste lid, onderdeel c, genoemde belang ernstig geschaad
wordt en het algemeen belang van openbaarheid van informatie niet opweegt
tegen deze schade.
7. Het eerste en tweede lid zijn niet van toepassing op milieu-informatie die
betrekking heeft op emissies in het milieu
Pagina 5 van 6Rijksdienst voor
Ondernemend Nederland
Vergunningen en handhaving
Inventarislijst opgevraagde gegevens
Datum
26 juli 2022
Bijlage nummer 2
Onze referentie
Horend bij Verzoek openbaarmaking gegevens Wob/2022/077
Datum 26 juli 2022
Onze referentie Wob/2022/077
Contactpersoon
Nr. Document Beoordeling Woo
1. WOB 2022-077 BRS-Actueel - UBN 5.1.2.e
5.1.2.f
2. WOB 2022-077 UBN Historie 5.1.2.f
3. WOB 2022-077 Runderen 5.1.2.f
4. WOB 2022-077 Paarden 5.1.2.f
5. WOB 2022-077 Landbouwtelling 5.1.2.e
5.1.2.f
6. WOB 2022-077 UBN Gemiddeld 5.1.2.f
Pagina 6 van 6