File id: 114 File title: besluit-wob-verzoek-verkenning-ai-toepassingen-door-douane.pdf.
> Retouradres Postbus 20201 2500 EE Den Haag
Directie Juridische Zaken
Korte Voorhout 7
2511 CW Den Haag
Postbus 20201
2500 EE Den Haag
www.rijksoverheid.nl
Inlichtingen
wobverzoekendjz@minfin.nl
www.minfin.nl
Ons kenmerk
2021-0000236764
Uw brief (kenmerk)
1 augustus 2021
Datum 25 maart 2022
Betreft Beslissing op uw Wob-verzoek
Geachte,
In uw email van 1 augustus 2021 heeft u met een beroep op de Wet
openbaarheid van bestuur (hierna: Wob) verzocht om informatie over AI-
toepassingen door de Douane.
U vraagt om (een kopie van) alle informatie met betrekking tot Verkenning naar
AI-toepassingen door de Douane van 01-01-2016 tot het geheel afhandelen van
uw verzoek. Specifiek vraagt u om openbaarmaking van de volgende
documenten:
• Vergaderstukken, waaronder: uitnodigingen, presentielijsten, agenda’s,
ingekomen stukken, besluiten, besluitenlijsten en notulen;
• Correspondentie, gespreksverslagen intern (brieven, e-mails inclusief
bijlagen, gespreksnotities, SMS-jes en WhatsApp-berichten);
• Memo's, notities;
• Rapporten, adviezen;
• Financiële documenten;
• Datasets;
• Powerpoint- of andere presentaties; en
• andere documenten die - aanvullend of in plaats van gevraagde
documenten - inzicht in deze bestuurlijke aangelegenheid kunnen geven.
In uw verzoek heeft u de volgende websites ter informatie bijgevoegd:
https://www.agconnect.nl/artikel/douane-rotterdamse-haven-verkent-ai-mogelijkheden
en https://douane-inzicht.nl/article/305638763.
De ontvangst van uw verzoek heb ik u schriftelijk bevestigd op 10 augustus 2021,
met kenmerk 2021-0000164560. In diezelfde brief is de beslistermijn met vier
weken verdaagd tot 27 augustus 2021.
In augustus 2021 heeft u met de woordvoerder van Douane telefonisch
gesproken over de inhoud van uw Wob-verzoek en is aangeboden u een
presentatie te geven omtrent AI. Tijdens dit gesprek heeft u gezegd af te zien van
de presentatie en uw Wob-verzoek te willen aanhouden. Op 2 november 2021
heeft u met een woordvoerder telefonisch gesproken over de voortgang van uw
Wob-verzoek. Tijdens het telefoongesprek is aangegeven dat ik uw verzoek zal
Pagina 1 van 6opsplitsen in deelbesluiten. Op 30 november 2021 heeft u wegens het niet tijdig
Directie Juridische Zaken
beslissen een ingebrekestelling ingediend. De ontvangst van uw ingebrekestelling
is op 1 december 2021 bevestigd. Vanwege het indienen van uw ingebrekestelling Ons kenmerk
heb ik uw verzoek volledig behandeld. Er zal dan ook, in tegenstelling tot eerdere 2021-0000236764
berichtgeving, geen tweede deelbesluit meer volgen, nu er met dit besluit volledig
op uw Wob-verzoek wordt beslist.
Het is helaas niet gelukt om binnen de wettelijke termijn op uw Wob-verzoek te
beslissen. Hiervoor bied ik u mijn excuses aan.
Besluit
Ik besluit de door u gevraagde informatie gedeeltelijk openbaar te maken. Ik licht
mijn besluit hieronder toe.
Inventarisatie documenten
Op basis van uw verzoek zijn meerdere documenten aangetroffen. In uw verzoek
verwijst u naar een specifieke “Verkenning” en toepassingen genoemd in artikelen
op https://www.agconnect.nl/artikel/douane-rotterdamse-haven-verkent-ai-
mogelijkheden en https://douane-inzicht.nl/article/305638763. In de artikelen
worden o.a. volgende toepassingen omschreven: X-ray beeldherkenning,
cameratoezicht op de passagiersstroom Schiphol en verhoorsoftware.
Deze artikelen verwijzen naar verkenningen die ten tijde van het uitbrengen van
de artikelen bekend waren dan wel tot verkenning van AI-mogelijkheden zouden
kunnen leiden. De zoekslag is daarom uitgevoerd in het licht van het artikel
DouaneInzicht. Deze zoekslag heeft geleid tot informatie over verkenning van AI-
toepassingen op X-ray scanbeelden van goederen en verkenning van AI-
toepassingen in een wetenschappelijk onderzoek naar het gebruik van
camerabeelden in een omgeving met passagiers. Binnen deze documenten heeft
een klein deel betrekking op AI. Deze documenten zijn opgenomen in een
inventarislijst, zie hiertoe bijlage B.
Buiten reikwijdte verzoek
Een aantal documenten bevat passages die over andere onderwerpen gaan dan
de hierboven genoemde onderwerpen van uw verzoek. Deze passages vallen
inhoudelijk niet binnen de reikwijdte van uw verzoek. Om die reden heb ik de
passages onleesbaar gemaakt onder van vermelding van ‘buiten verzoek’. Dit is
eveneens in de inventarislijst aangegeven.
Wanneer pagina’s geheel buiten het verzoek vallen, worden deze geheel uit de
set met documenten gehaald. Wanneer dit het geval is, is dit eveneens
aangegeven in het document ‘Bijlage C – openbaar te maken documenten’.
Wettelijk kader
Uw verzoek om informatie is beoordeeld op grond van de Wob. Het recht op
openbaarmaking dient het publieke belang van een goede en democratische
bestuursvoering. Het komt iedere burger in gelijke mate toe. Er wordt niet
gekeken naar het specifieke belang van de verzoeker.
Openbaarmaking in de zin van de Wob betekent openbaarmaking voor iedereen.
In dat licht vindt de afweging dan ook plaats. Hierbij wordt getoetst aan de
artikelen 10 en 11 van de Wob waarin is aangegeven in welke gevallen
openbaarmaking kan of moet worden geweigerd. Voorts kan het bestuursorgaan
Pagina 2 van 6besluiten om op grond van de uitzonderingsgronden genoemd in de artikelen 10
Directie Juridische Zaken
en 11 van de Wob (zie bijlage A) of op grond van eventuele bijzondere
openbaarmakingsregimes documenten (gedeeltelijk) niet openbaar te maken. Ons kenmerk
2021-0000236764
Derde-belanghebbende
Bij de openbaarmaking van diverse documenten spelen de belangen van derden
een rol. Deze derde-belanghebbenden zijn vooraf gevraagd om hun mening te
geven over de voorgenomen wijze van openbaarmaking van de documenten.
Derde belanghebbenden stemmen niet in met openbaarmaking van de
documenten 6 en 7. De zienswijze van de derde-belanghebbenden heb ik in mijn
belangenafweging meegenomen. Onder de motivering van artikel 10, tweede lid,
onder g van de Wob licht ik dit hieronder nader toe.
Motivering
Het belang van inspectie, controle en toezicht door bestuursorganen (artikel 10,
tweede lid, onder d, van de Wob)
In diverse documenten is het belang van de inspectie, controle en toezicht
door Douane in het geding. Het gaat hierbij om informatie die zicht biedt op de
werkwijze van de Douane.
Waar het gaat om informatie over specifieke verkenningen van AI voor
handhavingsprioriteiten weegt het belang van openbaarheid niet op tegen het
belang van inspectie, toezicht en handhaving. Dit belang raakt niet alleen de
huidige toepassing maar ook de ontwikkeling van nieuwe technieken ten behoeve
van het toezicht. Dit innovatieproces doorloopt daarvoor fasen van verkenning,
beproeving tot implementatie. Ook in die fasen is het doel gericht op een
toezichtbelang.
Genoemde onderzoeken maken niet alleen duidelijk welke handhavingsprioriteit
de Douane heeft en welke resultaten er zijn, maar leidt ook tot een totaalbeeld
van deze ontwikkellijnen voor concrete toepassingen over meerdere jaren. Deze
context geeft inzicht in welke aanpak de Douane tot uitvoering wil brengen of
brengt en wat dit voor de effectiviteit van het toezicht op de goederenstroom kan
betekenen. Indien deze informatie openbaar wordt gemaakt, kunnen derden hun
gedragingen afstemmen op de toepassingen. Als gevolg hiervan komt een
effectieve controle van de Douane in het geding.
Ik weeg het hier bedoelde belang zwaarder dan het belang van openbaarmaking.
Ik maak deze informatie dus niet openbaar. Waar van toepassing heb ik deze
informatie onleesbaar gemaakt onder vermelding van: 10.2.d.
De eerbiediging van de persoonlijke levenssfeer (artikel 10, tweede lid, onder e,
van de Wob)
Op grond van artikel 10, tweede lid, aanhef en onder e, van de Wob blijft
verstrekking van informatie achterwege voor zover het belang daarvan niet
opweegt tegen het belang dat de persoonlijke levenssfeer wordt geëerbiedigd.
In diverse documenten staan persoonsgegevens. Dit betreft gegevens die
herleidbaar zijn tot een persoon, zoals onder meer namen, e-mailadressen,
functienamen en telefoonnummers. Ik ben van oordeel dat ten aanzien van deze
gegevens het belang dat de persoonlijke levenssfeer wordt geëerbiedigd,
Pagina 3 van 6zwaarder moet wegen dan het belang van openbaarheid. Daarom heb ik de
Directie Juridische Zaken
persoonsgegevens verwijderd uit de documenten.
Ons kenmerk
Voor zover het de namen, e-mailadressen, functienamen en telefoonnummers 2021-0000236764
van ambtenaren betreft is hierbij het volgende van belang. In het kader van goed
werkgeverschap ben ik van oordeel dat ten aanzien van deze gegevens het
belang dat de persoonlijke levenssfeer wordt geëerbiedigd, zwaarder moet wegen
dan het belang van openbaarheid. Dit ter bescherming van de persoonlijke
levenssfeer van de betrokken ambtenaar. Daarbij is van belang dat het hier niet
gaat om het opgeven van een naam aan een individuele burger die met een
ambtenaar in contact treedt, maar om openbaarmaking van de naam in de zin
van de Wob.
Het voorkomen van onevenredige bevoordeling of benadeling (artikel 10, tweede
lid, onder g, van de Wob)
Openbaarmaking van informatie blijft achterwege voor zover het belang daarvan
niet opweegt tegen het belang van het voorkomen van onevenredige
bevoordeling of benadeling van belanghebbenden bij die informatie. Hiertoe merk
ik het volgende op.
Diverse documenten bevatten onder andere gegevens over onderzoeken, de
daarbij betrokken landen, rechtspersonen als ook gegevens die verwijzen naar
derden in relatie tot eventuele onderzoeken. Het gaat het hier om onder andere
informatie waarmee een bepaalde mening wordt gegeven dan wel voorkeur wordt
uitgesproken voor het onderzoek en daarmee gelieerde (rechts-)persoon.
De documenten 1 en 2 bevatten informatie afkomstig van medewerkers uit het
Team Datascience met als doel een eigen beschrijving en mening te geven van de
actuele voortgang van onderzoeken binnen het team Innovatieprojecten.
Openbaarmaking van deze documenten zal tot onevenredige benadeling voor de
Douane leiden vanwege de vertrouwelijkheid van de discussies en de
(verkennings-)fase waarin de onderzoeken zich bevinden.
In de beoordeling van de documenten 6 en 7 heb ik de zienswijzen van de derde-
belanghebbenden meegenomen. De documenten bevatten gegevens over een
onderzoek, betrokken rechtspersonen, natuurlijke personen en verwijzen naar
onderzoeken van derden. Openbaarmaking van de informatie uit voorstellen en
lopende onderzoeken is bovendien concurrentiegevoelig en derden kunnen
hierdoor mogelijk voordeel behalen voor eigen onderzoeksresultaten. Het belang
van de indieners bij bescherming van hun intellectuele eigendomsrechten wordt
onevenredig benadeeld bij openbaarmaking en weegt daarom zwaarder.
Het belang van het voorkomen van mogelijke onevenredige bevoordeling of
benadeling, weeg ik hier zwaarder dan het algemene belang van
openbaarmaking. Ik maak deze informatie dus niet openbaar. Waar van
toepassing heb ik deze informatie onleesbaar gemaakt onder vermelding van:
10.2.g.
Pagina 4 van 6Wijze van openbaarmaking
Directie Juridische Zaken
De documenten stuur ik met dit besluit in kopie mee.
Ons kenmerk
Plaatsing op internet 2021-0000236764
De stukken worden met een geanonimiseerde versie van dit besluit voor eenieder
kenbaar gemaakt op www.rijksoverheid.nl.
Hoogachtend,
DE MINISTER VAN FINANCIEN,
namens deze,
mr. M.S. Bogtstra
De directeur Juridische Zaken
Deze brief is een besluit in de zin van de Algemene wet bestuursrecht. Op grond
van die wet kunt u tegen dit besluit binnen zes weken na de dag waarop dit
besluit is bekendgemaakt een bezwaarschrift indienen. Het bezwaarschrift moet
worden gericht aan de minister van Financiën, ter attentie van de Directie
Juridische Zaken, Postbus 20201, 2500 EE Den Haag. Het bezwaarschrift dient te
worden ondertekend en dient ten minste het volgende te bevatten:
a. naam en adres van de indiener;
b. de dagtekening;
c. een omschrijving van het besluit waartegen het bezwaar zich richt;
d. een opgave van de redenen waarom u zich met het besluit niet kunt verenigen.
Pagina 5 van 6Bijlage A
Directie Juridische Zaken
Artikel 10 van de Wob luidt, voor zover relevant, als volgt: Ons kenmerk
1. Het verstrekken van informatie ingevolge deze wet blijft achterwege voor 2021-0000236764
zover dit:
1. de eenheid van de Kroon in gevaar zou kunnen brengen;
2. de veiligheid van de Staat zou kunnen schaden;
3. bedrijfs- en fabricagegegevens betreft, die door natuurlijke personen of
rechtspersonen vertrouwelijk aan de overheid zijn meegedeeld;
4. persoonsgegevens betreft als bedoeld in de artikelen 9, 10 en 87 van de
Algemene verordening gegevensbescherming, tenzij de verstrekking
kennelijk geen inbreuk op de persoonlijke levenssfeer maakt.
2.Het verstrekken van informatie ingevolge deze wet blijft eveneens achterwege
voor zover het belang daarvan niet opweegt tegen de volgende belangen:
1. de betrekkingen van Nederland met andere staten en met internationale
organisaties;
2. de economische of financiële belangen van de Staat, de andere
publiekrechtelijke lichamen of de in artikel 1a, onder c en d, bedoelde
bestuursorganen;
3. de opsporing en vervolging van strafbare feiten;
4. inspectie, controle en toezicht door bestuursorganen;
5. de eerbiediging van de persoonlijke levenssfeer;
1. het belang, dat de geadresseerde erbij heeft als eerste kennis te kunnen
nemen van de informatie;
2. het voorkomen van onevenredige bevoordeling of benadeling van bij de
aangelegenheid betrokken natuurlijke personen of rechtspersonen dan
wel van derden.
3. Het tweede lid, aanhef en onder e, is niet van toepassing voor zover de
betrokken persoon heeft ingestemd met openbaarmaking.
(...)
Artikel 11 van de Wob luidt, voor zover relevant, als volgt:
1. In geval van een verzoek om informatie uit documenten, opgesteld ten
behoeve van intern beraad, wordt geen informatie verstrekt over daarin
opgenomen persoonlijke beleidsopvattingen.
2. Over persoonlijke beleidsopvattingen kan met het oog op een goede en
democratische bestuursvoering informatie worden verstrekt in niet tot
personen herleidbare vorm. Indien degene die deze opvattingen heeft
geuit of zich erachter heeft gesteld, daarmee heeft ingestemd, kan de
informatie in tot personen herleidbare vorm worden verstrekt.
3. Met betrekking tot adviezen van een ambtelijke of gemengd
samengestelde adviescommissie kan het verstrekken van informatie over
de daarin opgenomen persoonlijke beleidsopvattingen plaatsvinden,
indien het voornemen daartoe door het bestuursorgaan dat het
rechtstreeks aangaat aan de leden van de adviescommissie voor de
aanvang van hun werkzaamheden kenbaar is gemaakt.
4. In afwijking van het eerste lid wordt bij milieu-informatie het belang van
de bescherming van de persoonlijke beleidsopvattingen afgewogen tegen
het belang van openbaarmaking. Informatie over persoonlijke
beleidsopvattingen kan worden verstrekt in niet tot personen herleidbare
vorm. Het tweede lid, tweede volzin, is van overeenkomstige toepassing.
Pagina 6 van 6