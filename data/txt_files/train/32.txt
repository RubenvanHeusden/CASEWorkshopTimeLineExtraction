File id: 32 File title: 2022-076-besluit.pdf.
>Retouradres Postbus 16375 2500 BJ Den Haag
Nederlandse Vereniging van Bioscopen en Fi lmtheaters Wetgeving en Juridische
t.a.v. Zaken
Rijnstraat 50
Krijn Taconiskade 278
Den Haag
1087 HW AMSTERDAM Postbus 16375
2500 BJ Den Haag
www.rijksoverheid.nl
Per e-mail verstuurd:
Contact
Dienstpostbus Woo
Dienstpostbus.Woo@minocw.nl
Onze referentie
34010651 (2022-076)
Bijlagen
Datum 20 september 2022 1 – Relevante wetsartikelen
Betreft Besluit op uw Woo-verzoek
Bezwaar
Als u belang hebt bij dit besluit,
dan kunt u hiertegen binnen 6
weken, gerekend vanaf de
verzenddatum, bezwaar maken.
Stuur uw bezwaarschrift naar
DUO, Postbus 30205, 2500 GE
Geachte , Den Haag. U kunt uw bezwaar
ook digitaal indienen op
www.bezwaarschriftenocw.nl.
In uw verzoek van 5 september 2022, ontvangen per e-mail op dezelfde datum,
heeft u het ministerie van Onderwijs, Cultuur en Wetenschap verzocht om een
specifieke beschikking openbaar te maken. U heeft hierbij expliciet een beroep
gedaan op de Wet open overheid (hierna: Woo).
Over dit verzoek heeft u met een beleidsmedewerker van OCW contact gehad.
In afwachting van de conclusies van dat contact is aanvankelijk besloten de
termijn op te schorten tot duidelijk is hoe verder te gaan. Hoewel over uw
precieze informatiebehoefte twijfel blijft bestaan betreft het hier slechts één
document en hoeven er in dit geval geen zienswijzen te worden gevraagd. Om
deze reden beëindig ik per dagtekening van deze brief de opschorting op en neem
ik bij dezen een besluit over de openbaarheid van de beschikking.
1. Wettelijk kader
Ik behandel uw verzoek als een verzoek op grond van de Wet open overheid
(Woo). De relevante artikelen uit de Woo staan in de bijlage bij deze brief.
2. Inventarisatie documenten
Bij deze inventarisatie is één (1) document aangetroffen, te weten de brief van 28
juli 2022, gericht aan het Nederlands Filmfonds, met als onderwerp ‘Verlening
projectsubsidie innovatie filmtheaters/-huizen (Cinema Digitaal)’.
3. Besluit
Ik besluit hierbij de beschikking openbaar te maken, met uitzondering van enkele
directe persoonsgegevens die daarin staan waaronder de natte handtekening van
de ondertekenaar om misbruik hiervan bij openbaarmaking voor een ieder te
voorkomen (artikel 5.1 lid 2 onder e Woo).
Pagina 1 van 5BIJLAGE – Relevante artikelen uit de Wet open overheid
Onze referentie
34010651 (2022-076)
Artikel 4.1
1. Eenieder kan een verzoek om publieke informatie richten tot een
bestuursorgaan of een onder verantwoordelijkheid van een bestuursorgaan
werkzame instelling, dienst of bedrijf. In het laatste geval beslist het
verantwoordelijke bestuursorgaan op het verzoek.
2. Een verzoek kan mondeling of schriftelijk worden ingediend en kan elektronisch
worden verzonden op de door het bestuursorgaan aangegeven wijze.
3. De verzoeker behoeft bij zijn verzoek geen belang te stellen.
4. De verzoeker vermeldt bij zijn verzoek de aangelegenheid of het daarop
betrekking hebbende document, waarover hij informatie wenst te ontvangen.
5. Indien een verzoek te algemeen geformuleerd is, verzoekt het bestuursorgaan
binnen twee weken na ontvangst van het verzoek de verzoeker om het verzoek te
preciseren en is het de verzoeker daarbij behulpzaam.
6. Het bestuursorgaan kan besluiten een verzoek niet te behandelen, indien de
verzoeker niet meewerkt aan een verzoek tot precisering als bedoeld het vijfde
lid. In afwijking van artikel 4:5, vierde lid, van de Algemene wet bestuursrecht
wordt het besluit om het verzoek niet te behandelen aan de verzoeker
bekendgemaakt binnen twee weken nadat het verzoek is gepreciseerd of nadat de
daarvoor gestelde termijn ongebruikt is verstreken.
7. Een verzoek om informatie wordt ingewilligd met inachtneming van het
bepaalde in hoofdstuk 5.
Artikel 4.4
1. Het bestuursorgaan beslist op het verzoek om informatie zo spoedig mogelijk,
doch uiterlijk binnen vier weken gerekend vanaf de dag na die waarop het
verzoek is ontvangen.
2. Het bestuursorgaan kan de beslissing voor ten hoogste twee weken verdagen,
indien de omvang of de gecompliceerdheid van de informatie een verlenging
rechtvaardigt. Van de verdaging wordt voor de afloop van de eerste termijn
schriftelijk gemotiveerd mededeling gedaan aan de verzoeker.
3. Onverminderd artikel 4:15 van de Algemene wet bestuursrecht wordt de
termijn voor het geven van een beschikking opgeschort gerekend vanaf de dag na
die waarop het bestuursorgaan de verzoeker meedeelt dat toepassing is gegeven
aan artikel 4:8 van de Algemene wet bestuursrecht, tot en met de dag waarop
door de belanghebbende of belanghebbenden een zienswijze naar voren is
gebracht of de daarvoor gestelde termijn ongebruikt is verstreken.
4. Indien de opschorting, bedoeld in het derde lid, eindigt, doet het
bestuursorgaan daarvan zo spoedig mogelijk mededeling aan de verzoeker, onder
vermelding van de termijn binnen welke de beschikking alsnog moet worden
gegeven.
5. Indien het bestuursorgaan heeft besloten informatie te verstrekken, wordt de
informatie verstrekt tegelijk met de bekendmaking van het besluit, tenzij naar
verwachting een belanghebbende bezwaar daartegen heeft, in welk geval de
informatie wordt verstrekt twee weken nadat de beslissing is bekendgemaakt.
Indien wordt verzocht om een voorlopige voorziening als bedoeld in artikel 8:81
van de Algemene wet bestuursrecht, wordt de openbaarmaking opgeschort totdat
de voorzieningenrechter uitspraak heeft gedaan of het verzoek is ingetrokken.
6. Indien het bestuursorgaan heeft besloten informatie te verstrekken die
rechtstreeks betrekking heeft op een derde of die van een derde afkomstig is,
deelt het bestuursorgaan dit besluit gelijktijdig mede aan deze derde.
Pagina 3 van 5Onze referentie
Artikel 5.1 34010651 (2022-076)
1. Het openbaar maken van informatie ingevolge deze wet blijft achterwege voor
zover dit:
a. de eenheid van de Kroon in gevaar zou kunnen brengen;
b. de veiligheid van de Staat zou kunnen schaden;
c. bedrijfs-en fabricagegegevens betreft die door natuurlijke personen of
rechtspersonen vertrouwelijk aan de overheid zijn meegedeeld;
d. persoonsgegevens betreft als bedoeld in paragraaf 3.1 onderscheidenlijk
paragraaf 3.2 van de Uitvoeringswet Algemene verordening
gegevensbescherming, tenzij de betrokkene uitdrukkelijk toestemming heeft
gegeven voor de openbaarmaking van deze persoonsgegevens of deze
persoonsgegevens kennelijk door de betrokkene openbaar zijn gemaakt;
e. nummers betreft die dienen ter identificatie van personen die bij wet of
algemene maatregel van bestuur zijn voorgeschreven als bedoeld in artikel 46
van de Uitvoeringswet Algemene verordening gegevensbescherming, tenzij de
verstrekking kennelijk geen inbreuk op de levenssfeer maakt.
2. Het openbaar maken van informatie blijft eveneens achterwege voor zover het
belang daarvan niet opweegt tegen de volgende belangen:
a. de betrekkingen van Nederland met andere landen en staten en met
internationale organisaties;
b. de economische of financiële belangen van de Staat, andere publiekrechtelijke
lichamen of bestuursorganen, in geval van milieu-informatie slechts voor zover de
informatie betrekking heeft op handelingen met een vertrouwelijk karakter;
c. de opsporing en vervolging van strafbare feiten;
d. de inspectie, controle en toezicht door bestuursorganen;
e. de eerbiediging van de persoonlijke levenssfeer;
f. de bescherming van andere dan in het eerste lid, onderdeel c, genoemde
concurrentiegevoelige bedrijfs-en fabricagegegevens;
g. de bescherming van het milieu waarop deze informatie betrekking heeft;
h. de beveiliging van personen en bedrijven en het voorkomen van sabotage;
i. het goed functioneren van de Staat, andere publiekrechtelijke lichamen of
bestuursorganen.
3. Indien een verzoek tot openbaarmaking op een van de in het tweede lid
genoemde gronden wordt afgewezen, bevat het besluit hiervoor een
uitdrukkelijke motivering.
4. Openbaarmaking kan tijdelijk achterwege blijven, indien het belang van de
geadresseerde van de informatie om als eerste kennis te nemen van de
informatie dit kennelijk vereist. Het bestuursorgaan doet mededeling aan de
verzoeker van de termijn waarbinnen de openbaarmaking alsnog zal geschieden.
5. In uitzonderlijke gevallen kan openbaarmaking van andere informatie dan
milieuinformatie voorts achterwege blijven indien openbaarmaking onevenredige
benadeling toebrengt aan een ander belang dan genoemd in het eerste of tweede
lid en het algemeen belang van openbaarheid niet tegen deze benadeling
opweegt. Het bestuursorgaan baseert een beslissing tot achterwege laten van de
openbaarmaking van enige informatie op deze grond ten aanzien van dezelfde
informatie niet tevens op een van de in het eerste of tweede lid genoemde
gronden.
6. Het openbaar maken van informatie blijft in afwijking van het eerste lid,
onderdeel c, in geval van milieu-informatie eveneens achterwege voor zover
daardoor het in het eerste lid, onderdeel c, genoemde belang ernstig geschaad
Pagina 4 van 5wordt en het algemeen belang van openbaarheid van informatie niet opweegt
Onze referentie
tegen deze schade. 34010651 (2022-076)
7. Het eerste en tweede lid zijn niet van toepassing op milieu-informatie die
betrekking heeft op emissies in het milieu.
Pagina 5 van 5