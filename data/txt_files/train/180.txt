File id: 180 File title: Besluit_op_Wob-verzoek_over_overleg_aanbod_chartervlucht_Kabul-Pakistan_met_evacuees_Afghanistan.pdf.
Directie DAO
Postbus 20061
2500 EB Den Haag
Nederland
http://www.government.nl
Contactpersoon
E: wob@minbuza.nl
Datum 30 maart 2022
Betreft Reactie op uw Wob-verzoek
Geachte
U heeft op 8 maart 2022, door mij ontvangen op 14 maart 2022, met een
beroep op de Wet openbaarheid van bestuur (hierna: Wob) om informatie
verzocht. Specifiek heeft uw verzoek betrekking op het overleg van het
ministerie van Buitenlandse Zaken met de Immigratie- en
Naturalisatiedienst (IND) over het aanbod van Pakistan International
Airlines om een chartervliegtuig vanuit Kabul naar Pakistan te laten
vliegen voor evacuees met als eindbestemming Nederland. Deze
overleggen hebben op 29 en 30 september plaatsgevonden.
Op 15 maart 2022 is de ontvangst van uw verzoek bevestigd. Met deze
brief wordt een beslissing genomen op uw verzoek.
Wettelijk kader
Uw verzoek valt onder de reikwijdte van de Wob. Voor de relevante Wob-
artikelen verwijs ik u naar bijlage 1.
Inventarisatie documenten
In het kader van de inventarisatie merk ik het volgende op. U heeft op 18
maart 2022 een gesprek gehad met vertegenwoordigers van mijn
ministerie en de IND. Ten tijde van dit gesprek heeft u aangegeven naar
welke documenten u op zoek bent. In dat kader heb ik twee documenten
aangetroffen die bij het onderhavige besluit zijn betrokken. U bent hier
afgelopen week van op de hoogte gesteld door de afdeling communicatie
van mijn ministerie. Het betreft de volgende documenten.
1: operationaliseringsverslag van 30 september 2021
2: workflow document van 30 september 2021
Pagina 1 van 5Besluit
Uw verzoek wordt gedeeltelijk ingewilligd. Document 1 maak ik Datum
30 maart 2022
gedeeltelijk openbaar. Er doet zich een uitzonderingsgrond en beperking
voor zoals genoemd in de Wob, die een beperkte kennisname van
hetgeen in het document is opgenomen, rechtvaardigt. Document 2 maak
ik geheel openbaar. In document 1 is per passage aangegeven welke
uitzonderingsgrond van toepassing is. Op deze wijze is de motivering van
de geweigerde informatie per document en per passage weergegeven.
Voor de motivering hiervan verwijs ik naar het onderdeel ‘Overwegingen’
van dit besluit.
Overwegingen
Algemene overweging: openbaarheid t.a.v. een ieder
Allereerst wil ik u wijzen op het volgende. Ingevolge artikel 3, vijfde lid,
van de Wob, wordt een verzoek om informatie ingewilligd met
inachtneming van het bepaalde in de artikelen 10 en 11 van de Wob.
Het recht op openbaarmaking op grond van de Wob dient uitsluitend het
publieke belang van een goede en democratische bestuursvoering. Het
komt iedere burger in gelijke mate toe. Daarom kan ten aanzien van de
openbaarheid geen onderscheid worden gemaakt naar gelang de persoon
of de bedoeling of belangen van de verzoeker. Bij de te verrichten
belangenafweging worden dan ook betrokken het algemene belang bij
openbaarmaking van de gevraagde informatie en de door de
weigeringsgronden te beschermen belangen, maar niet het specifieke
belang van de verzoeker.
Evenmin kent de Wob een beperkte vorm van openbaarmaking. Dit
betekent dat openbaarmaking van de gevraagde documenten uitsluitend
aan u op grond van de Wob niet mogelijk is. Indien ik aan u de
betreffende documenten verstrek, moet ik deze ook aan anderen geven
indien zij daarom verzoeken. In dat licht vinden de onderstaande
belangenafwegingen dan ook plaats.
Pagina 2 van 5De eerbiediging van de persoonlijke levenssfeer
Datum
30 maart 2022
Op grond van artikel 10, tweede lid, aanhef en onder e, van de Wob blijft
verstrekking van informatie achterwege voor zover het belang daarvan
niet opweegt tegen het belang dat de persoonlijke levenssfeer wordt
geëerbiedigd.
In document 1 staan persoonsgegevens. Dit betreft namen en functies.
Deze gegevens maak ik niet openbaar. Ik ben van oordeel dat ten aanzien
van de genoemde persoonsgegevens de privacy van betrokkenen
prevaleert boven het belang van openbaarmaking. Hierbij heb ik in de
beoordeling meegewogen of de betrokken personen vanuit hun functie
regelmatig in de openbaarheid treden. De genoemde persoonsgegevens
heb ik verwijderd uit de documenten. In het gedeeltelijk openbaar
gemaakte document is de toepassing van deze uitzonderingsgrond
aangegeven met de aanduiding “10.2.e”.
Wijze van openbaarmaking en plaatsing op internet
Een geanonimiseerde versie van dit besluit wordt geplaatst op
www.rijksoverheid.nl, zodat deze voor een ieder beschikbaar is.
Mocht u naar aanleiding van dit besluit vragen hebben, dan kunt u contact
opnemen met de Directie Juridische Zaken van het Ministerie van
Buitenlandse Zaken.
De minister van Buitenlandse Zaken,
namens deze,
De plv. Directeur Directie Azië en Oceanië
G. Willems
[Deze brief is niet voorzien van een handtekening. In een formele en beveiligde
omgeving is vastgelegd dat de beslissingsbevoegde akkoord is met de inhoud van
dit document en de verzending.]
Tegen dit besluit kunt u binnen zes weken na de dag waarop dit is bekend
gemaakt een bezwaarschrift indienen, gericht aan de minister van Buitenlandse
Zaken, t.a.v. de Directie Juridische Zaken postbus 20061, 2500 EB Den Haag.
Pagina 3 van 5Bijlage – Relevante artikelen uit de Wob
Artikel 1
In deze wet en de daarop berustende bepalingen wordt verstaan onder: Datum
a. document: een bij een bestuursorgaan berustend schriftelijk stuk of ander 30 maart 2022
materiaal dat gegevens bevat;
b. bestuurlijke aangelegenheid: een aangelegenheid die betrekking heeft op beleid
van een bestuursorgaan, daaronder begrepen de voorbereiding en de uitvoering
ervan;
c. intern beraad: het beraad over een bestuurlijke aangelegenheid binnen een
bestuursorgaan, dan wel binnen een kring van bestuursorganen in het kader van
de gezamenlijke verantwoordelijkheid voor een bestuurlijke aangelegenheid;
d. niet-ambtelijke adviescommissie: een van overheidswege ingestelde instantie,
met als taak het adviseren van een of meer bestuursorganen en waarvan geen
ambtenaren lid zijn, die het bestuursorgaan waaronder zij ressorteren adviseren
over de onderwerpen die aan de instantie zijn voorgelegd. Ambtenaren, die
secretaris of adviserend lid zijn van een adviesinstantie, worden voor de
toepassing van deze bepaling niet als leden daarvan beschouwd;
e. ambtelijke of gemengd samengestelde adviescommissie: een instantie, met als
taak het adviseren van één of meer bestuursorganen, die geheel of gedeeltelijk is
samengesteld uit ambtenaren, tot wier functie behoort het adviseren van het
bestuursorgaan waaronder zij ressorteren over de onderwerpen die aan de
instantie zijn voorgelegd;
f. persoonlijke beleidsopvatting: een opvatting, voorstel, aanbeveling of conclusie
van een of meer personen over een bestuurlijke aangelegenheid en de daartoe
door hen aangevoerde argumenten;
g. milieu-informatie: hetgeen daaronder wordt verstaan in artikel 19.1a van de Wet
milieubeheer.
Artikel 3
1. Een ieder kan een verzoek om informatie neergelegd in documenten over een
bestuurlijke aangelegenheid richten tot een bestuursorgaan of een onder
verantwoordelijkheid van een bestuursorgaan werkzame instelling, dienst of bedrijf.
2. De verzoeker vermeldt bij zijn verzoek de bestuurlijke aangelegenheid of het daarop
betrekking hebbend document, waarover hij informatie wenst te ontvangen.
3. De verzoeker behoeft bij zijn verzoek geen belang te stellen.
4. Indien een verzoek te algemeen geformuleerd is, verzoekt het bestuursorgaan de
verzoeker zo spoedig mogelijk om zijn verzoek te preciseren en is het hem daarbij
behulpzaam.
5. Een verzoek om informatie wordt ingewilligd met inachtneming van het bepaalde in
de artikelen 10 en 11.
Artikel 10
1. Het verstrekken van informatie ingevolge deze wet blijft achterwege voor zover dit:
a. de eenheid van de Kroon in gevaar zou kunnen brengen;
b. de veiligheid van de Staat zou kunnen schaden;
c. bedrijfs- en fabricagegegevens betreft, die door natuurlijke personen of
rechtspersonen vertrouwelijk aan de overheid zijn meegedeeld;
d. persoonsgegevens betreft als bedoeld in paragraaf 2 van hoofdstuk 2 van de Wet
bescherming persoonsgegevens, tenzij de verstrekking kennelijk geen inbreuk op
de persoonlijke levenssfeer maakt.
Pagina 4 van 52. Het verstrekken van informatie ingevolge deze wet blijft eveneens achterwege voor
zover het belang daarvan niet opweegt tegen de volgende belangen:
a. de betrekkingen van Nederland met andere staten en met internationale
Datum
organisaties; 30 maart 2022
b. de economische of financiële belangen van de Staat, de andere publiekrechtelijke
lichamen of de in artikel 1a, onder c en d, bedoelde bestuursorganen;
c. de opsporing en vervolging van strafbare feiten;
d. inspectie, controle en toezicht door bestuursorganen;
e. de eerbiediging van de persoonlijke levenssfeer;
f. het belang, dat de geadresseerde erbij heeft als eerste kennis te kunnen nemen
van de informatie;
g. het voorkomen van onevenredige bevoordeling of benadeling van bij de
aangelegenheid betrokken natuurlijke personen of rechtspersonen dan wel van
derden.
[…]
Pagina 5 van 5