File id: 81 File title: Besluit+op+Woo-verzoek+over+vaststelling+fosfaatrechten+en+referentiedatum.pdf.
>Retouradres Postbus 40225 8004 DE Zwolle
Rijksdienst voor
Ondernemend Nederland
Vergunningen en Handhaving
Mandemaat 3
Assen
Postbus 40225
8004 DE Zwolle
www.rvo.nl
Contactpersoon
Woo-medewerker
T 088 042 42 42
Woo-unit@rvo.nl
Datum 22 september 2022
Onze referentie
Betreft Besluit op uw Woo-verzoek Woo/2022/085
Bijlagen
2
Relatienummer
-
Geachte heer/mevrouw,
Op 12 augustus 2022 heeft u, namens uw cliënt, met een beroep op de Wet open
overheid (hierna: Woo) verzocht om alle interne en externe correspondentie en
documenten over de vaststelling van de fosfaatrechten en de referentiedatum in
het kader van zowel het fosfaatreductieplan als voor de vaststelling van het aantal
fosfaatrechten voor uw cliënt en zijn rechtsvoorganger, zowel voorafgaand aan als
tijdens de procedure met het kenmerk 494-21723.
Procedure
De ontvangst van uw verzoek is schriftelijk bevestigd bij brief van 17 augustus
2022, met referentie Woo/2022/085. In deze brief is tevens de beslistermijn met
twee weken verdaagd.
Wettelijk kader
Uw verzoek valt onder de Wet open overheid (Woo). Voor de relevante artikelen
uit de Woo verwijs ik u naar bijlage 1.
Inventarisatie documenten
Naar aanleiding van uw verzoek heb ik informatie laten zoeken die op uw verzoek
betrekking heeft. Hierbij zijn 19 documenten aangetroffen. Deze documenten zijn
opgenomen in een inventarislijst, die als bijlage 2 bij dit besluit is gevoegd.
Besluit
Ik heb besloten de informatie die u vraagt (deels) openbaar te maken, behalve de
persoonsgegevens die erin staan en de gegevens die een onevenredige benadeling
van de betrokkene tot gevolg kunnen hebben. Waarom ik deze gegevens niet
openbaar maak, leest u verderop in deze brief.
In bijlage 1 vindt u een opsomming van de artikelen uit de Woo die voor mijn
besluit van belang zijn.
Pagina 1 van 7Beoordeling van uw verzoek
Uw verzoek gaat over publieke informatie die in één of meer documenten staat.
Daarom is de Wet open overheid (Woo) van toepassing. Het uitgangspunt van
deze wet is dat informatie in principe openbaar is voor iedereen. Alleen als er een
uitzonderingsgrond aanwezig is, kan of mag informatie niet openbaar worden
gemaakt. Deze uitzonderingsgronden staan in artikel 5.1 van de Woo. Ik heb
onderzocht of deze uitzonderingsgronden van toepassing zijn op informatie die u
vraagt. Mijn conclusie is dat dit gedeeltelijk het geval is.
De eerbiediging van de persoonlijke levenssfeer
Op grond van artikel 5.1, tweede lid, aanhef en onder e, van de Woo kan ik geen
informatie openbaar maken als dit de persoonlijke levenssfeer schaadt en dit
belang zwaarder weegt dan het belang van openbaarheid. Het gaat om
persoonsgegevens die (indirect) te herleiden zijn tot een persoon zoals namen,
e-mailadressen, telefoonnummers en functiegegevens. Bij deze documenten is dit
het geval. Ik vind het in dit geval belangrijk dat de identiteit van betrokkene niet
bekend wordt omdat dit zijn of haar privacy kan schenden. Dat vind ik niet
wenselijk. Daarom maak ik deze persoonsgegevens niet openbaar.
Onevenredige benadeling
Op grond van artikel 5.1, vijfde lid van de Woo zal ik geen informatie openbaar
maken indien dit leidt tot onevenredige benadeling.
In de documenten staat een relatienummer (BRS-nummer). Met een
relatienummer kan informatie worden opgevraagd bij RVO. Dit kan mogelijk
resulteren in oneigenlijk gebruik van dit gegeven en daarmee onevenredig nadeel
voor belanghebbende.
Ik ben van mening dat het belang van het voorkomen van onevenredige
benadeling in dit geval zwaarder moet wegen dan het belang van openbaarheid
van deze gegevens. Ik heb om die reden het relatienummer verwijderd uit het
document. In de inventarislijst en in de documenten heb ik opgenomen welke
uitzonderingsgronden van toepassing zijn.
Wijze van openbaarmaking
Bij de informatie die u vraagt is geen derde-belanghebbende betrokken. Daarom
maak ik deze informatie meteen openbaar. De informatie heb ik bijgevoegd bij
deze brief. Ook laat ik deze informatie en een geanonimiseerde kopie van dit
besluit binnenkort publiceren op www.rijksoverheid.nl. Dit is omdat de informatie
voor iedereen openbaar is, en niet alleen voor u.
Pagina 2 van 7Meer informatie
Heeft u vragen, kijk dan op www.rvo.nl. Of neem telefonisch contact met ons op:
088 042 42 42 (lokaal tarief). Uw aanvraag is bij ons bekend onder
referentienummer Woo/2022/085. Gebruikt u deze referentie als u contact met
ons heeft. U kunt vragen naar de afdeling Vergunningen en Handhaving.
Met vriendelijke groet,
De Minister van Landbouw, Natuur en Voedselkwaliteit,
namens deze:
Nynke Kuipers
Teammanager Vergunningen en Handhaving
Rijksdienst voor Ondernemend Nederland
Bijlagen:
- Bijlage 1 – Relevante artikelen uit de Woo
- Bijlage 2 – Inventarislijst
Bezwaar
Als u het niet eens bent met deze beslissing, kunt u binnen zes weken na
verzending van deze brief digitaal of schriftelijk een bezwaarschrift indienen. De
datum bovenaan deze brief is de verzenddatum.
Een digitaal bezwaarschrift kunt u indienen via mijn.rvo.nl/bezwaar. Kijk onder
Digitaal bezwaar indienen en kies voor eBezwaar.
Als u schriftelijk bezwaar wilt maken, stuurt u het ondertekende bezwaarschrift
naar de Rijksdienst voor Ondernemend Nederland, afdeling Juridische Zaken,
postbus 40219, 8004 DE Zwolle.
Vermeld in uw bezwaarschrift in ieder geval de referentie en de datum van de
beslissing waartegen u bezwaar maakt. U vindt de referentie in de rechter kantlijn
van deze brief.
Pagina 3 van 7Relevante artikelen uit de Woo
Bijlage nummer 1
Horend bij Verzoek openbaarmaking gegevens
Datum 22 september 2022
Onze referentie Woo/2022/085
Contactpersoon
Artikel 1.1 Recht op toegang
Eenieder heeft recht op toegang tot publieke informatie zonder daartoe een
belang te hoeven stellen, behoudens bij deze wet gestelde beperkingen.
Artikel 2.5 Belang openbaarheid
Bij de toepassing van deze wet wordt uitgegaan van het algemeen belang van
openbaarheid van publieke informatie voor de democratische samenleving.
Artikel 4.1 Verzoek
1. Eenieder kan een verzoek om publieke informatie richten tot een
bestuursorgaan of een onder verantwoordelijkheid van een bestuursorgaan
werkzame instelling, dienst of bedrijf. In het laatste geval beslist het
verantwoordelijke bestuursorgaan op het verzoek.
2. Een verzoek kan mondeling of schriftelijk worden ingediend en kan elektronisch
worden verzonden op de door het bestuursorgaan aangegeven wijze.
3. De verzoeker behoeft bij zijn verzoek geen belang te stellen.
4. De verzoeker vermeldt bij zijn verzoek de aangelegenheid of het daarop
betrekking hebbende document, waarover hij informatie wenst te ontvangen.
7. Een verzoek om informatie wordt ingewilligd met inachtneming van het
bepaalde in hoofdstuk 5.
Artikel 5.1 Uitzonderingen
1. Het openbaar maken van informatie ingevolge deze wet blijft achterwege voor
zover dit:
a. de eenheid van de Kroon in gevaar zou kunnen brengen;
b. de veiligheid van de Staat zou kunnen schaden;
c. bedrijfs- en fabricagegegevens betreft die door natuurlijke personen of
rechtspersonen vertrouwelijk aan de overheid zijn meegedeeld;
d. persoonsgegevens betreft als bedoeld in paragraaf 3.1 onderscheidenlijk
paragraaf 3.2 van de Uitvoeringswet Algemene verordening
gegevensbescherming, tenzij de betrokkene uitdrukkelijk toestemming heeft
gegeven voor de openbaarmaking van deze persoonsgegevens of deze
persoonsgegevens kennelijk door de betrokkene openbaar zijn gemaakt;
e. nummers betreft die dienen ter identificatie van personen die bij wet of
algemene maatregel van bestuur zijn voorgeschreven als bedoeld in artikel 46 van
Pagina 4 van 7de Uitvoeringswet Algemene verordening gegevensbescherming, tenzij de
verstrekking kennelijk geen inbreuk op de levenssfeer maakt.
2. Het openbaar maken van informatie blijft eveneens achterwege voor zover het
belang daarvan niet opweegt tegen de volgende belangen:
a. de betrekkingen van Nederland met andere landen en staten en met
internationale organisaties;
b. de economische of financiële belangen van de Staat, andere publiekrechtelijke
lichamen of bestuursorganen, in geval van milieu-informatie slechts voor zover de
informatie betrekking heeft op handelingen met een vertrouwelijk karakter;
c. de opsporing en vervolging van strafbare feiten;
d. de inspectie, controle en toezicht door bestuursorganen;
e. de eerbiediging van de persoonlijke levenssfeer;
f. de bescherming van andere dan in het eerste lid, onderdeel c,
genoemde concurrentiegevoelige bedrijfs- en fabricagegegevens;
g. de bescherming van het milieu waarop deze informatie betrekking heeft;
h. de beveiliging van personen en bedrijven en het voorkomen van sabotage;
i. het goed functioneren van de Staat, andere publiekrechtelijke lichamen of
bestuursorganen.3.Indien
een verzoek tot openbaarmaking op een van de in het tweede lid
genoemde gronden wordt afgewezen, bevat het besluit hiervoor een uitdrukkelijke
motivering.4.Openbaarmaking
kan tijdelijk achterwege blijven, indien het belang van de
geadresseerde van de informatie om als eerste kennis te nemen van de informatie
dit kennelijk vereist. Het bestuursorgaan doet mededeling aan de verzoeker van
de termijn waarbinnen de openbaarmaking alsnog zal geschieden.
5. In uitzonderlijke gevallen kan openbaarmaking van andere informatie dan
milieu-informatie voorts achterwege blijven indien openbaarmaking onevenredige
benadeling toebrengt aan een ander belang dan genoemd in het eerste of tweede
lid en het algemeen belang van openbaarheid niet tegen deze benadeling
opweegt. Het bestuursorgaan baseert een beslissing tot achterwege laten van de
openbaarmaking van enige informatie op deze grond ten aanzien van dezelfde
informatie niet tevens op een van de in het eerste of tweede lid genoemde
gronden.6.Het
openbaar maken van informatie blijft in afwijking van het eerste lid,
onderdeel c, in geval van milieu-informatie eveneens achterwege voor zover
daardoor het in het eerste lid, onderdeel c, genoemde belang ernstig geschaad
wordt en het algemeen belang van openbaarheid van informatie niet opweegt
tegen deze schade.
7. Het eerste en tweede lid zijn niet van toepassing op milieu-informatie die
betrekking heeft op emissies in het milieu.
Pagina 5 van 7Inventarislijst gevonden documenten
Bijlage nummer 2
Horend bij Verzoek openbaarmaking gegevens
Datum 22 september 2022
Onze referentie Woo/2022/085
Contactpersoon
Nr. Omschrijving document Beoordeling Woo
1. mail 20.09.2018 Direct 5.1.2.e
openbaar
2. aanmelding knelgeval laatste wijziging 28-04-2017 Direct 5.1.2.e
openbaar 5.1.5
3. Berekening grondgebonden Fosfaatrecht v1.1 laatste Direct n.v.t.
wijziging 7-6-2017 openbaar
4. Waarom zijn percelen kleiner Direct n.v.t.
openbaar
5. SAS Grond laatste wijziging 26-6-2017 Direct 5.1.2.e
openbaar 5.1.5
6. controle 27-05-2019 Direct 5.1.2.e
openbaar
7. controle bezwaar laatste wijziging 10-10-2019 Direct 5.1.2.e
openbaar 5.1.5
8. SAS Grond laatste wijziging 28-10-2019 Direct 5.1.2.e
openbaar 5.1.5
9. Ontvangstbevestiging_bezw_en_verzoek_om_aanvulling Direct 5.1.2.e
openbaar 5.1.5
10. Bezwaar_fosfaatreductieplan(fax) Direct 5.1.2.e
openbaar 5.1.5
11. Aanvulling_op_bezwaar.pdf Direct 5.1.2.e
openbaar 5.1.5
Pagina 6 van 7