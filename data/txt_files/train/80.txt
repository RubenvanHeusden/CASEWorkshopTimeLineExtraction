File id: 80 File title: Besluit+op+Woo-verzoek+over+de+ouderbijdragen+in+het+basisonderwijs.pdf.
Ministerie van Onderwijs, Cultuur en
Wetenschap
>Retouradres Postbus 16375 2500 BJ Den Haag
Wetgeving en Juridische
Zaken
Rijnstraat 50
Den Haag
Postbus 16375
Per mail verzonden 2500 BJ Den Haag
www.rijksoverheid.n1
Contact
Caminocw.n1
Onze referentie
Uw e-mail van
07 september 2022
Datum 28 september 2022
Betreft Besluit op uw verzoek tot herbeoordeling in het kader van de Woo Bezwaar
Als u belang hebt bij dit besluit,
dan kunt u hiertegen binnen 6
weken, gerekend vanaf de
verzenddatum, bezwaar maken.
Stuur uw bezwaarschrift naar
DUO, Postbus 30205, 2500 GE
Den Haag. U kunt uw bezwaar
Geachte ook digitaal indienen op
www.bezwaarschriftenocw.nl.
In uw verzoek van 7 september 2022, door mij ontvangen op dezelfde datum,
heeft u OCW gevraagd een document dat eerder beoordeeld was op grond van de
Wet openbaarheid van bestuur (Wob) te herbeoordelen op grond van de Wet open
overheid (Woo). Specifiek verzoekt u om algehele openbaarmaking van de nota
oktober 2009 van de directie PO van OCW met als onderwerp 'Internationaal
georienteerd onderwijs' (registratienummer PO/BenS 147055). Over uw verzoek
is op 7 en 9 september 2022 contact geweest per e-mail.
Besluit
Ik heb het lakwerk grond van de Wob opnieuw beoordeeld in het kader van de
Woo en geconstateerd dat er anno 2022 meer informatie openbaar gemaakt kan
worden.
Ik besluit daarom de gevraagde nota, onder weglakking van persoonsgegevens
van natuurlijke personen (art. 5.1 lid 2 onder e Woo), alsnog inhoudelijk volledig
voor een ieder openbaar te maken.
Toelichting
Het gevraagde document is eerder opgevraagd en beoordeeld in het kader van
een Wob-besluit. Mijn oordeel was toen dat er informatie moest worden
weggelakt omdat het persoonlijke beleidsopvattingen bestemd voor intern beraad
(art. 11 lid 1 Wob) betreft. Ik sta nog altijd achter de beoordeling die destijds is
gedaan in het kader van de Wob.
De Woo biedt mij echter in art. 5.3 Woo gelegenheid rekening te houden met
tijdsverloop (>5 jaar). De nota waar u om vraagt is inmiddels ongeveer 13 jaar
oud en komt in ieder geval om die reden voor herbeoordeling in aanmerking.
In dit specifieke geval zie ik aanleiding om de persoonlijke beleidsopvattingen
voor intern beraad alsnog geanonimiseerd openbaar te maken. De
beleidsopvattingen raken niet (langer) aan de kern van het intern beraad, iets wat
Pagina 1 van 2ondanks tijdverloop goede reden kan zijn om informatie nog altijd weg te lakken
Onze referentie
vanwege bescherming van het interne beraad. Dat de opvattingen niet geheel
juist zijn, is op zichzelf geen reden om informatie te weigeren, maar geeft wel
aanleiding tot het bieden van enige duiding bij de openbaarmaking.
M.b.t. de bij dit openbaar gemaakte persoonlijke beleidsopvattingen en hoe die
anno 2022 moet worden gewogen wil ik u dan ook graag het volgende meegeven:
In het stuk staat dat de ouderbijdrage voor het IGBO vrijwillig is. Er wordt
gesuggereerd dat wanneer dit actiever bekend zou worden, niet meer alle ouders
de bijdrage zullen betalen en IGBO-scholen om zullen vallen. Het standpunt dat
de ouderbijdrage vrijwillig is, is niet geheel juist. Volgens artikel 40 van de WPO
mag de toelating tot de school niet afhankelijk worden gesteld van een geldelijke
bijdrage van de ouders. IGBO-afdelingen zijn altijd verbonden aan reguliere
scholen. Bij het niet betalen van de ouderbijdrage voor de IGBO-afdeling is de
leerling nog steeds toelaatbaar tot de reguliere school waar de IGBO-afdeling
onderdeel van is. De toelating tot de school in zijn geheel is dus niet afhankelijk
van de ouderbijdrage. Daarom is geen sprake van strijd met artikel 40 van de
WPO. De overheid heeft de bijdrage die het !evert aan de bekostiging van het
IGBO nooit als kostendekkend bedoeld en feitelijk steeds aangegeven dat het
redelijk is dat aan de kosten van deze extra activiteit ook derden bijdragen. Deze
redenatie is zo uiteengezet in de memorie van toelichting bij het wetsvoorstel om
IGBO nader te regelen, waar in de betreffende nota naar wordt verwezen.
Deze fundering van de verplichte ouderbijdrage is later ook bevestigd in een
rechterlijke uitspraak van 7 februari 2018.1
Plaatsing op Internet
Dit besluit en de geanonimiseerde nota worden op www.rijksoverheid.nl
gepubliceerd.
Met vriendelijke groet,
de minister voor Primair en Voortgezet Onderwijs,
namens deze,
de directeur Wetgeving en Juridische Zaken,
mr. C. Riezebos
1 ABRvS 7 februari 2018, ECLI:NL:RVS:2018:412 (201702722/1/A2).
Pagina 2 van 2