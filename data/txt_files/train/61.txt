File id: 61 File title: 22-0461-besluit.pdf.
> Retouradres Postbus 43006 3540 AA Utrecht
Per mail
directie Strategie
divisie Juridische zaken
team openbaarmaking en privacy
Catharijnesingel 59
3511 GG Utrecht
Postbus 43006
3540 AA Utrecht
Datum: 12 september 2022
www.nvwa.nl
Betreft: Woo-besluit 22-0461
Onze referentie
22-0461
Geachte ,
In uw verzoek van 13 juni 2022, door mij ontvangen op 13 juni 2022, heeft u de Nederlandse
Voedsel en Warenautoriteit (hierna: NVWA) gevraagd informatie openbaar te maken betreffende
het inspectierapport ten aanzien van een speeltoestel/uitkijktoren in het Geerpark.
De ontvangst van uw verzoek is bevestigd per e-mail op 13 juni 2022 met kenmerk 22-0461. In de
brief van 11 juli 2022 is de beslistermijn met 2 weken verdaagd. Helaas is het mij niet gelukt om
tijdig op uw verzoek te beslissen, mijn excuses hiervoor.
Wettelijk kader
Ik behandel uw verzoek als een verzoek op grond van de Wet open overheid (hierna: Woo).
Inventarisatie documenten
Op basis van uw verzoek is één document aangetroffen. Dit document betreft de
inspectiebevindingen in het Geerpark.
Besluit
Ik besluit het document openbaar te maken, met uitzondering van de persoonsgegevens die daarin
staan.
Overwegingen
Algemene overweging: openbaarheid t.a.v. een ieder
Als eerste wil ik u wijzen op het volgende.
Iedereen heeft het recht om overheidsinformatie op te kunnen vragen zonder daarbij een reden te
hoeven aangeven. Dit staat in het eerste artikel 1.1 van de Woo. Dit is een belangrijk recht van de
burger. Daarbij is het uitgangspunt dat overheidsinformatie openbaar is, tenzij er
uitzonderingsgronden zijn die dit beperken. De uitzonderingsgronden staan in hoofdstuk 5 van de
Woo. Ik moet hierbij het algemeen belang van openbaarheid afwegen tegen de belangen die de
uitzonderingsgronden beschermen. In het algemeen geldt hierbij de regel dat wanneer ik
informatie aan u verstrek, het openbaar is voor een ieder. De Woo is niet van toepassing op
informatie die al openbaar is.
Algemene uitgangspunten bij toetsing aan de uitzonderingsgronden
De toetsing aan de uitzonderingsgronden verloopt als volgt. Eerst kijk ik of een van de
uitzonderingsgronden speelt. Dat doe ik meestal per alinea, soms per zin. Vervolgens kijk ik wat
voor soort uitzonderingsgrond het is. Als het een absolute uitzonderingsgrond is, mag ik de
informatie niet verstrekken. Als het een relatieve uitzonderingsgrond is, moet ik een afweging
maken tussen het algemene belang van openbaarheid en het specifieke belang dat dedirectie Strategie
divisie Juridische zaken
Onze referentie
22-0461
uitzonderingsgrond beschermt. Daarbij weegt het belang van openbaarheid zwaar.
Als ik informatie weiger, moet ik goed motiveren waarom ik dat doe. Dat geldt nog
sterker als de informatie ouder dan vijf jaar is.
De eerbiediging van de persoonlijke levenssfeer
Op grond van artikel 5.1, tweede lid, aanhef en onder e, van de Woo kan ik geen informatie
openbaar maken als dit de persoonlijke levenssfeer schaadt en dit belang zwaarder weegt dan het
belang van openbaarheid. Het gaat om persoonsgegevens die (indirect) te herleiden zijn tot een
persoon zoals namen, e-mailadressen, telefoonnummers en functienamen. Bij bepaalde passages
uit het document is dit het geval en worden er namen genoemd. Ik vind het in dit geval belangrijk
dat de identiteit van betrokkene niet bekend wordt omdat dit zijn of haar privacy kan schenden.
Dat vind ik niet wenselijk. Daarom maak ik deze persoonsgegevens niet openbaar.
In het document staan persoonsgegevens van ambtenaren. Het gaat om gegevens die herleidbaar
zijn tot een persoon, zoals een naam. In het kader van goed werkgeverschap vind ik dat het
belang van privacy zwaarder moet wegen dan het belang van openbaarheid. Dit ter bescherming
van de privacy van de betrokken ambtenaar/ambtenaren. Daarbij weegt mee dat het hier niet gaat
om het opgeven van een naam aan een individuele burger die met een ambtenaar in contact
treedt, maar om, openbaarmaking op grond van de Woo.
Wijze van openbaarmaking en publicatie
Het document dat openbaar wordt gemaakt, wordt samen met deze brief digitaal aan u
toegezonden.
Plaatsing op internet
Dit besluit en het document die voor iedereen (gedeeltelijk) openbaar wordt, worden op
www.rijksoverheid.nl gepubliceerd.
Vragen
Als u vragen heeft over de afhandeling van uw verzoek, dan kunt u contact opnemen met
. Voor meer informatie over de Woo-procedure, kunt u kijken op
www.rijksoverheid.nl.
Hoogachtend,
De Minister van Landbouw, Natuur en Voedselkwaliteit
namens deze,
Mw I.J. Hokke Msc
Teamleider team Openbaarmaking & privacydirectie Strategie
divisie Juridische zaken
Onze referentie
22-0461
Bezwaarclausule
Als u het niet eens bent met dit besluit, kunt u binnen zes weken - na verzending van dit besluit -
een bezwaarschrift indienen. Doe dit op tijd, anders kan uw bezwaarschrift niet worden behandeld.
Let wel: het indienen van een bezwaarschrift schort de werking van het besluit niet op.
Bij voorkeur kunt u uw bezwaarschrift via de e-mail verzenden naar
nvwabezwaarenberoep@nvwa.nl. Uw bezwaarschrift kunt u eventueel ook per post verzenden
naar: Nederlandse Voedsel- en Warenautoriteit, divisie Juridische Zaken, team Bezwaar
en Beroep, Postbus 43006, 3540 AA Utrecht.
U dient uw bezwaarschrift ten minste te voorzien van:
 uw naam en adres;
 telefoonnummer;
 de datum;
 het kenmerk, zaaknummer van deze brief (deze gegevens vindt u in de rechterkantlijn);
 de gronden van bezwaar;
 uw handtekening.
Zou u zo vriendelijk willen zijn om een kopie van dit besluit mee te sturen?
NB. ook indien u uw bezwaarschrift per e-mail verstuurt, dient deze te voldoen aan bovenstaande
eisen. Voldoet uw bezwaarschrift niet aan deze eisen, dan wordt uw bezwaarschrift niet in
behandeling genomen. Het verdient de voorkeur om uw bezwaarschrift in Pdf-formaat als bijlage
toe te voegen in het e-mailbericht.
Heeft u vragen, kijk dan op www.nvwa.nl\bezwaarenberoep.
* Als u uw bezwaarschrift in een vreemde taal opstelt en een vertaling voor een goede behandeling van het bezwaar nodig is, dient u zelf
voor een vertaling van het bezwaarschrift te zorgen / If you submit your objection in a foreign language and a translation for proper
handling of the objection is required, you should provide yourself a translation of the objection.