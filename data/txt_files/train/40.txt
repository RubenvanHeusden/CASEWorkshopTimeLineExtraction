File id: 40 File title: 2022-66-besluit.pdf.
Retouradres Postbus 20901 2500 EX Den Haag
Directoraat-Generaal
Mobiliteit
Directie Wegen en
Verkeersveiligheid
Postbus 20901
2500 EX Den Haag
Contactpersoon
wob-loket@minienw.nl
Kenmerk
IENW/BSK-2022/222343
Datum 4 oktober 2022
Betreft Woo-verzoek 2022-66 Spoorknooppunt Arnhem-Oost
Geachte heer ,
Bij e-mail van 27 juli 2022 heeft u bij mijn ministerie een verzoek ingediend als bedoeld in
artikel 4, eerste lid, van de Wet open overheid (hierna: Woo).
U vraagt concreet om alle informatie die betrekking heeft op het Spoorknooppunt Arnhem-
Oost.
Als tijdvak voor uw verzoek kiest u de periode van 1 juni 2021 tot en met 14 juli 2022
Verloop van de procedure
De ontvangst van uw verzoek is schriftelijk bevestigd bij e-mail van 27 juli 2022.
Op 24 augustus 2022 is per e-mail de beslissing op uw Woo-verzoek met vier weken verdaagd.
Op 31 augustus 2022 is per e-mail de beslistermijn op uw Woo-verzoek met nog twee weken
opgeschort in verband met het opvragen van zienswijzen.
Wettelijk kader
Ik behandel uw verzoek als een verzoek op grond van de Wet open overheid. De relevante
artikelen uit de Woo kunt u vinden in de bijlage 1 bij deze brief.
Inventarisatie documenten
Op basis van uw verzoek zijn in het kader van onderhavig besluit in totaal 48 documenten
aangetroffen. Deze zijn opgenomen op de inventarislijst, die als bijlage 2 bij dit besluit is
gevoegd.
Het tijdstip van het verzoek is bepalend voor de reikwijdte van het verzoek. Ik hoef alleen
stukken te beoordelen die reeds aanwezig waren op het moment dat het verzoek is gedaan.
Desalniettemin heb ik in dit geval besloten om het document ‘20220826 Rapport - Ambities en
opgaven spoorcorridor Utrecht-Arnhem-Duitse grens’ van 26 augustus 2022 bij de
inventarisatie van documenten te betrekken ten behoeve van het geven van een volledig beeld.
Dit document, zoals opgenomen op de inventarislijst, is de definitieve versie van het
desbetreffende rapport.
Pagina 1 van 7Reeds openbare documenten
De Woo is niet van toepassing op documenten die reeds openbaar zijn. Deze documenten zijn
als zodanig opgenomen op de inventarislijst met vermelding van de vindplaats.
Buiten reikwijdte verzoek
Een aantal documenten bevat passages die over andere onderwerpen gaan dan het onderwerp
van uw verzoek. Deze passages vallen inhoudelijk niet binnen de reikwijdte van uw verzoek.
Om die reden heb ik de desbetreffende passages onleesbaar gemaakt onder vermelding van
‘buiten reikwijdte verzoek’ en heb ik een aantal paragrafen volledig verwijderd. Dit is eveneens
op de inventarislijst weergegeven.
Zienswijzen
Op 30 augustus 2022 zijn derde-belanghebbenden in de gelegenheid gesteld om hun zienwijze
naar voren te brengen. Deze zienswijzen heb ik in mijn belangenafweging meegenomen
Besluit
Ik heb besloten uw verzoek te honoreren en daarbij een aantal documenten (deels) openbaar
te maken. Voor de motivering verwijs ik naar het onderdeel ‘Overwegingen’ in dit besluit. De
inventarislijst maakt integraal onderdeel uit van dit besluit. Voor de toegepaste
uitzonderingsgronden per document verwijs ik u naar de inventarislijst.
Overwegingen
Algemene overweging: openbaarheid t.a.v. een ieder
De Woo gaat uit van een recht op openbaarheid van publieke informatie (art. 1.1 Woo).
Eenieder kan een verzoek tot openbaarmaking van publieke informatie doen bij een
bestuursorgaan zonder daarbij een belang te stellen (artikel 4.1 Woo). De aan een verzoeker
verstrekte informatie wordt openbaar voor eenieder. De Woo is niet van toepassing op
informatie die al openbaar is.
Openbaarheid is het uitgangspunt bij de beoordeling van een informatieverzoek, tenzij er
uitzonderingsgronden zijn die aan openbaarmaking in de weg staan. De uitzonderingsgronden
staan in hoofdstuk 5 van de Woo.
De eerbiediging van de persoonlijke levenssfeer, artikel 5.2 tweede lid aanhef en onder e Woo
Ik maak geen informatie openbaar als dit de persoonlijke levenssfeer schaadt en dit belang
zwaarder weegt dan het belang van openbaarheid (artikel 5.1, tweede lid, aanhef en onder e,
van de Woo). Het gaat om persoonsgegevens die (indirect) te herleiden zijn tot een persoon
zoals namen, e-mailadressen, telefoonnummers en functienamen. In bepaalde documenten is
dit het geval. Ik vind het in dit geval belangrijk dat de identiteit van betrokkene niet bekend
wordt omdat dit zijn of haar persoonlijke levenssfeer kan schenden. Dat vind ik niet wenselijk.
In diverse documenten staan ook persoonsgegevens van ambtenaren. Het gaat om gegevens
die herleidbaar zijn tot een persoon, zoals onder meer namen, e-mailadressen, functienamen
en telefoonnummers. In het kader van goed werkgeverschap vind ik dat het belang van de
eerbiediging van de persoonlijke levenssfeer zwaarder moet wegen dan het belang van
openbaarheid. Dit ter bescherming van de persoonlijke levenssfeer van de betrokken
ambtenaren. Daarbij weegt mee dat het hier niet gaat om het opgeven van een naam aan een
individuele burger die met een ambtenaar in contact treedt, maar om openbaarmaking op
Pagina 2 van 7grond van de Woo, hetgeen zou betekenen dat de persoonsgegevens openbaar zouden worden
voor een ieder. Dat vind ik niet wenselijk.
Het belang van het goed functioneren van de Staat, andere publiekrechtelijke lichamen of
bestuursorganen, artikel 5.1, tweede lid, aanhef en onder i, Woo
Ik maak geen informatie openbaar wanneer dit het goed functioneren van de Staat of andere
overheden schaadt en dit belang zwaarder weegt dan het belang van openbaarheid (artikel 5.1,
tweede lid, aanhef en onder i, van de Woo). In bepaalde passages in een aantal van de
betrokken documenten staat informatie die het functioneren van de Staat of andere overheden
in gevaar zou kunnen brengen.
- Concepten
Voor een ordentelijk verloop van het besluitvormingsproces is het belangrijk dat dit gebeurt op
basis van voldragen documenten. Wanneer communicatie over conceptteksten of de
conceptteksten zelf openbaar worden gemaakt, is dit schadelijk voor het goed functioneren van
de Staat. Er kan een publiek debat ontstaan over documenten die nog niet rijp waren voor
besluitvorming.
Ik acht het ook niet in het belang van het goed functioneren van de Staat dat van eenzelfde
document meerdere versies in het publieke domein in omloop zijn, met als gevolg dat
onduidelijkheid ontstaat over de inhoud van het betreffende document. Daar is ook hier sprake
van. Het betreft onder meer concepten inzake het hierboven reeds genoemde Rapport -
Ambities en opgaven spoorcorridor Utrecht-Arnhem-Duitse grens van 26 augustus 2022.
Definitieve versies van onder meer dit rapport worden met dit besluit wel (gedeeltelijk)
openbaar gemaakt. Met het openbaar van de definitieve versies wordt het belang van
openbaarheid voldoende gediend.
Op grond van het voorgaande maak ik concepten in het geheel niet openbaar op grond van
artikel 5.1, tweede lid, aanhef en onder i, van de Woo. Op dezelfde informatie is ook het
bepaalde in artikel 5.2, eerste lid, van de Woo van toepassing. Op de inventarislijst zijn de
betreffende documenten aangeduid met “5.1.2i, 5.2.1”.
- Toegangscodes
Voorts staan in een aantal documenten toegangscodes naar digitale vergaderingen, waarbij
niet is beoogd derden aan deze vergaderingen deel te laten nemen. Om die reden maak ik de
betreffende gegevens niet openbaar. Omdat de informatie niet slechts aan een enkele persoon
of organisatie wordt verstrekt, maar in het kader van de Woo openbaar zal worden gemaakt
voor eenieder, wordt het risico op misbruik, overbelasting en onheus gebruik vergroot. Tegen
deze achtergrond laat ik het belang van het goed functioneren van het bestuursorgaan
zwaarder wegen dan openbaarmaking van deze gegevens.
Verstrekking persoonlijke beleidsopvattingen in een document voor intern beraad (artikel 5.2
Woo)
Intern beraad is het overleg binnen een bestuursorgaan, of binnen een kring van
bestuursorganen die gezamenlijk verantwoordelijk zijn voor een bestuurlijke aangelegenheid.
Documenten voor intern beraad, zoals bijvoorbeeld concepten, kunnen persoonlijke
beleidsopvattingen bevatten, zoals ambtelijke adviezen, meningen, visies, standpunten en
overwegingen. Feiten, prognoses, beleidsalternatieven en de gevolgen daarvan, zijn geen
persoonlijke beleidsopvattingen.
Ik maak persoonlijke beleidsopvattingen, in documenten opgesteld voor intern beraad, over
een actueel maatschappelijk onderwerp dat deel uitmaakt van het publieke debat, in beginsel
(geanonimiseerd) openbaar in het belang van een goede en democratisch bestuursvoering
(artikel 5.2, tweede lid Woo) en om een evenwichtig beeld te geven van de bij de
besluitvorming betrokken belangen.
Pagina 3 van 7In voorkomend geval kan de openbaarmaking van persoonlijke beleidsopvattingen het goed
functioneren van de Staat echter schaden. Hiervan is sprake indien informatie als niet-
voldragen kan worden beschouwd (concepten). Dit kan voor mij aanleiding zijn die persoonlijke
beleidsopvattingen niet openbaar te maken. Dit heb ik ook toegelicht in de overwegingen bij
artikel 5.1 (artikel 5.1, tweede lid, onder i, in samenhang met art. 5.2, eerste lid, Woo).
Wijze van bekendmaking
De documenten die (gedeeltelijk) openbaar worden, worden samen met deze brief digitaal aan
u toegezonden.
Plaatsing op internet
Dit besluit en de documenten die voor iedereen (gedeeltelijk) openbaar worden, worden op
www.rijksoverheid.nl gepubliceerd.
Afschrift aan belanghebbenden
Een kopie van dit besluit verzend ik naar de derde-belanghebbenden.
Ik vertrouw er op u hiermee voldoende te hebben geïnformeerd.
Hoogachtend,
DE STAATSSECRETARIS VAN INFRASTRUCTUUR EN WATERSTAAT,
Namens deze,
Pagina 4 van 7Bezwarenclausule
Voor nadere informatie over dit besluit kunt u terecht bij de hierboven genoemde
contactpersoon.
Op grond van de Algemene wet bestuursrecht kunnen belanghebbenden een bezwaarschrift
indienen tegen dit besluit binnen zes weken na de dag waarop dit is bekendgemaakt.
Het bezwaarschrift moet worden gericht aan de Staatssecretaris van Infrastructuur en
Waterstaat, ter attentie van Hoofddirectie Bestuurlijke en Juridische Zaken, afdeling
Algemeen Bestuurlijk-Juridische Zaken, postbus 20901, 2500 EX Den Haag.
Het bezwaarschrift dient te zijn ondertekend en ten minste te bevatten:
a. naam en adres van de indiener;
b. de dagtekening;
c. een omschrijving van het besluit waartegen het bezwaarschrift zich richt (datum en
nummer of kenmerk);
d. een opgave van de redenen waarom men zich met het besluit niet kan verenigen;
e. zo mogelijk een afschrift van het besluit waartegen het bezwaarschrift zich richt.
Het niet voldoen aan deze eisen kan leiden tot niet-ontvankelijkheid van het bezwaarschrift.
Een bezwaarschrift kan uitsluitend per gewone post en niet per e-mail worden ingediend.
Machtigt u iemand om namens u bezwaar te maken? Stuur dan ook een kopie van de
machtiging mee. Bij indiening van een bezwaarschrift namens een rechtspersoon, dient u
documenten mee te sturen (origineel uittreksel uit het handelsregister en/of een kopie van
de statuten van de rechtspersoon) waaruit blijkt dat u bevoegd bent namens de
rechtspersoon op te treden.
Pagina 5 van 7Bijlage 1 – Relevante artikelen uit de Woo
Artikel 1.1
Eenieder heeft recht op toegang tot publieke informatie zonder daartoe een belang te
hoeven stellen, behoudens bij deze wet gestelde beperkingen.
Artikel 2.5
Bij de toepassing van deze wet wordt uitgegaan van het algemeen belang van openbaarheid
van publieke informatie voor de democratische samenleving.
Artikel 4.1
1. Eenieder kan een verzoek om publieke informatie richten tot een bestuursorgaan of een
onder verantwoordelijkheid van een bestuursorgaan werkzame instelling, dienst of bedrijf. In
het laatste geval beslist het verantwoordelijke bestuursorgaan op het verzoek.
2. Een verzoek kan mondeling of schriftelijk worden ingediend en kan elektronisch
worden verzonden op de door het bestuursorgaan aangegeven wijze.
3. De verzoeker behoeft bij zijn verzoek geen belang te stellen.
4. De verzoeker vermeldt bij zijn verzoek de aangelegenheid of het daarop betrekking
hebbende document, waarover hij informatie wenst te ontvangen.
5. Indien een verzoek te algemeen geformuleerd is, verzoekt het bestuursorgaan binnen
twee weken na ontvangst van het verzoek de verzoeker om het verzoek te preciseren en is
het de verzoeker daarbij behulpzaam.
6. Het bestuursorgaan kan besluiten een verzoek niet te behandelen, indien de
verzoeker niet meewerkt aan een verzoek tot precisering als bedoeld het vijfde lid. In
afwijking van artikel 4:5, vierde lid, van de Algemene wet bestuursrecht wordt het besluit
om het verzoek niet te behandelen aan de verzoeker bekendgemaakt binnen twee weken
nadat het verzoek is gepreciseerd of nadat de daarvoor gestelde termijn ongebruikt is
verstreken.
7. Een verzoek om informatie wordt ingewilligd met inachtneming van het bepaalde in
hoofdstuk 5.
Artikel 5.1
1. Het openbaar maken van informatie ingevolge deze wet blijft achterwege voor zover dit:
a. de eenheid van de Kroon in gevaar zou kunnen brengen;
b. de veiligheid van de Staat zou kunnen schaden;
c. bedrijfs- en fabricagegegevens betreft die door natuurlijke personen of
rechtspersonen vertrouwelijk aan de overheid zijn meegedeeld;
d. persoonsgegevens betreft als bedoeld in paragraaf 3.1 onderscheidenlijk paragraaf 3.2
van de Uitvoeringswet Algemene verordening gegevensbescherming, tenzij de betrokkene
uitdrukkelijk toestemming heeft gegeven voor de openbaarmaking van deze
persoonsgegevens of deze persoonsgegevens kennelijk door de betrokkene openbaar zijn
gemaakt;
e. nummers betreft die dienen ter identificatie van personen die bij wet of algemene
maatregel van bestuur zijn voorgeschreven als bedoeld in artikel 46 van de Uitvoeringswet
Algemene verordening gegevensbescherming, tenzij de verstrekking kennelijk geen inbreuk
op de levenssfeer maakt.
2. Het openbaar maken van informatie blijft eveneens achterwege voor zover het
belang daarvan niet opweegt tegen de volgende belangen:
a. de betrekkingen van Nederland met andere landen en staten en met internationale
organisaties;
b. de economische of financiële belangen van de Staat, andere publiekrechtelijke
lichamen of bestuursorganen, in geval van milieu-informatie slechts voor zover de informatie
betrekking heeft op handelingen met een vertrouwelijk karakter;
Pagina 6 van 7c. de opsporing en vervolging van strafbare feiten;
d. de inspectie, controle en toezicht door bestuursorganen;
e. de eerbiediging van de persoonlijke levenssfeer;
f. de bescherming van andere dan in het eerste lid, onderdeel c, genoemde
concurrentiegevoelige bedrijfs- en fabricagegegevens;
g. de bescherming van het milieu waarop deze informatie betrekking heeft;
h. de beveiliging van personen en bedrijven en het voorkomen van sabotage;
i. het goed functioneren van de Staat, andere publiekrechtelijke lichamen of
bestuursorganen.
3. Indien een verzoek tot openbaarmaking op een van de in het tweede lid genoemde
gronden wordt afgewezen, bevat het besluit hiervoor een uitdrukkelijke motivering.
4. Openbaarmaking kan tijdelijk achterwege blijven, indien het belang van de
geadresseerde van de informatie om als eerste kennis te nemen van de informatie dit
kennelijk vereist. Het bestuursorgaan doet mededeling aan de verzoeker van de termijn
waarbinnen de openbaarmaking alsnog zal geschieden.
5. In uitzonderlijke gevallen kan openbaarmaking van andere informatie dan milieu-
informatie voorts achterwege blijven indien openbaarmaking onevenredige benadeling
toebrengt aan een ander belang dan genoemd in het eerste of tweede lid en het algemeen
belang van openbaarheid niet tegen deze benadeling opweegt. Het bestuursorgaan baseert
een beslissing tot achterwege laten van de openbaarmaking van enige informatie op deze
grond ten aanzien van dezelfde informatie niet tevens op een van de in het eerste of tweede
lid genoemde gronden.
6. Het openbaar maken van informatie blijft in afwijking van het eerste lid, onderdeel c, in
geval van milieu-informatie eveneens achterwege voor zover daardoor het in het eerste lid,
onderdeel c, genoemde belang ernstig geschaad wordt en het algemeen belang van
openbaarheid van informatie niet opweegt tegen deze schade.
7. Het eerste en tweede lid zijn niet van toepassing op milieu-informatie die betrekking heeft
op emissies in het milieu.
Artikel 5.2
1. In geval van een verzoek om informatie uit documenten, opgesteld ten behoeve van
intern beraad, wordt geen informatie verstrekt over daarin opgenomen persoonlijke
beleidsopvattingen. Onder persoonlijke beleidsopvattingen worden verstaan ambtelijke
adviezen, visies, standpunten en overwegingen ten behoeve van intern beraad, niet zijnde
feiten, prognoses, beleidsalternatieven, de gevolgen van een bepaald beleidsalternatief of
andere onderdelen met een overwegend objectief karakter.
2. Het bestuursorgaan kan over persoonlijke beleidsopvattingen met het oog op een goede
en democratische bestuursvoering informatie verstrekken in niet tot personen herleidbare
vorm. Indien degene die deze opvattingen heeft geuit of zich erachter heeft gesteld,
daarmee heeft ingestemd, kan de informatie in tot personen herleidbare vorm worden
verstrekt.
3. Onverminderd het eerste en tweede lid wordt uit documenten opgesteld ten behoeve van
formele bestuurlijke besluitvorming door een minister, een commissaris van de Koning,
Gedeputeerde Staten, een gedeputeerde, het college van burgemeester en wethouders, een
burgemeester en een wethouder, informatie verstrekt over persoonlijke beleidsopvattingen
in niet tot personen herleidbare vorm, tenzij het kunnen voeren van intern beraad
onevenredig wordt geschaad.
4. In afwijking van het eerste lid wordt bij milieu-informatie het belang van de
bescherming van de persoonlijke beleidsopvattingen afgewogen tegen het belang van
openbaarmaking. Informatie over persoonlijke beleidsopvattingen kan worden verstrekt in
niet tot personen herleidbare vorm. Indien degene die deze opvattingen heeft geuit of zich
erachter heeft gesteld, daarmee heeft ingestemd, kan de informatie in tot personen
herleidbare vorm worden verstrekt.
Pagina 7 van 7