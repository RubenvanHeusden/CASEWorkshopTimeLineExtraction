File id: 0 File title: 05-04-2022_grote_mars_besluit.pdf.
[...] Directie Noord-Afrika en
Midden-Oosten
Rijnstraat 8
2515 XP Den Haag
Postbus 20061
2500 EB Den Haag
Nederland
www.rijksoverheid.nl
Datum 5 april 2022 Nederland
www.nederlandwereldwijd.nl
Betreft Reactie op uw Wob-verzoek Contact
wob@minbuza.nl
Onze referentie
Min-BuZa.2022.11662-21
Geachte [...],
In uw brief van 28 oktober 2021, ontvangen op 29 oktober 2021, heeft u
met een beroep op de Wet openbaarheid van bestuur (hierna: Wob)
informatie verzocht over de demonstraties in het kader van de
zogenaamde Grote Mars van de Terugkeer, die plaatsvonden in of bij
Gaza in 2018 en 2019. U vraagt:
- alle communicatie tussen 30 maart 2018 en heden van of namens
de Minister van Buitenlandse Zaken en medewerkers dan wel
vertegenwoordigers van het ministerie van Buitenlandse Zaken
(inclusief de Nederlandse ambassade in Tel Aviv en de Nederlandse
vertegenwoordiging in Ramallah) omtrent de demonstraties in het
kader van de zogenaamde Grote Mars van de Terugkeer die
plaatsvonden in of bij Gaza in 2018 en 2019.
- alle communicatie tussen 30 maart 2018 en heden van of namens
de Minister van Buitenlandse Zaken en medewerkers dan wel
vertegenwoordigers van het ministerie van Buitenlandse Zaken
enerzijds en de Israëlische ambassade in Den Haag anderzijds
omtrent de hiervoor genoemde demonstraties in het kader van de
Grote Mars van de Terugkeer en een eventueel Israëlisch
onderzoek dat zou plaats vinden naar het geweld dat van
Israëlische zijde bij deze demonstraties en/of tegen deze
demonstranten is gebruikt.
- alle communicatie tussen 30 maart 2018 en heden van of namens
de Minister van Buitenlandse Zaken en medewerkers dan wel
vertegenwoordigers van het ministerie van Buitenlandse Zaken
(inclusief de Nederlandse ambassade in Tel Aviv en de Nederlandse
Pagina 1 van 7vertegenwoordiging in Ramallah) en (medewerkers en/of
vertegenwoordigers van) Israëlische autoriteiten. Datum
5 april 2022
- alle communicatie tussen 30 maart 2018 en heden van of namens
Min-BuZa.2022.11662-21
de Minister van Buitenlandse Zaken en medewerkers dan wel
vertegenwoordigers van het ministerie van Buitenlandse Zaken
(inclusief de Nederlandse ambassade in Tel Aviv en de Nederlandse
vertegenwoordiging in Ramallah) die heeft plaatsgevonden bij de
door Minister Blok in zijn brief van 19 juni 2020 genoemde
gelegenheden betreffende het in bedoelde brief genoemde
Israëlische onderzoek.
De ontvangst van uw verzoek is schriftelijk bevestigd bij e-mail van
1 november 2021. In de e-mail van 22 november 2021 is de beslistermijn
met vier weken verdaagd. Bij e-mail van 24 november 2021 werd
bevestigd dat u eind februari 2022 een besluit tegemoet zou kunnen zien,
hetgeen de heer Jelle-Jochem Duits van dit ministerie telefonisch met u
besprak op 23 november 2021. Op 28 februari 2022 werd u per e-mail
bericht dat het besluit u eind maart 2022 zou toegaan in verband met het
opvragen van zienswijzen van derde partijen. Bij e-mail van 31 maart
2022 werd u geïnformeerd dat u het besluit uiterlijk 8 april 2022 zou
ontvangen.
Met betrekking tot uw verzoek om informatie bericht ik u als volgt.
Wettelijk kader
Uw verzoek valt onder de reikwijdte van de Wob. Voor de relevante Wob-
artikelen verwijs ik u naar de bijlage.
Inventarisatie documenten
Op basis van uw verzoek zijn in totaal 130 documenten aangetroffen.
Deze documenten zijn opgenomen in een inventarisatielijst, die als bijlage
bij dit besluit is gevoegd.
Zienswijzen
U bent er over geïnformeerd in de e-mail van 28 februari 2022 dat er
derde belanghebbenden zijn bij de openbaarmaking van een aantal
documenten en dat deze in de gelegenheid zijn gesteld hierover hun
zienswijze te geven.
De zienswijzen van de derde belanghebbenden heb ik in mijn
belangenafweging meegenomen.
Pagina 2 van 7Besluit
Ik heb besloten (deels) aan uw verzoek tegemoet te komen en de Datum
5 april 2022
informatie waarom u verzocht (deels) openbaar te maken.
Min-BuZa.2022.11662-21
Daarnaast heb ik besloten (een deel van) de door u gevraagde informatie
niet openbaar te maken. Voor de motivering verwijs ik naar het onderdeel
‘Overwegingen’ van dit besluit.
In de inventarisatielijst is opgenomen welke documenten (gedeeltelijk)
openbaar worden gemaakt en welke documenten reeds openbaar zijn.
Voor de niet openbaar gemaakte informatie is in de inventarisatielijst
aangegeven welke artikelen van de Wob van toepassing zijn. Daarnaast is
in de openbaar gemaakte documenten bij informatie die niet openbaar is
gemaakt, de toepasselijke grond uit de Wob opgenomen.
Buiten reikwijdte
Meerdere documenten bevatten passages die buiten de reikwijdte van uw
verzoek vallen omdat de informatie een ander onderwerp betreft. De
betreffende tekstdelen zijn verwijderd onder de vermelding ‘valt buiten
verzoek’.
Overwegingen
Algemene overweging: openbaarheid t.a.v. een ieder
Allereerst wil ik u wijzen op het volgende. Ingevolge artikel 3, vijfde lid,
van de Wob, wordt een verzoek om informatie ingewilligd met
inachtneming van het bepaalde in de artikelen 10 en 11 van de Wob.
Het recht op openbaarmaking op grond van de Wob dient uitsluitend het
publieke belang van een goede en democratische bestuursvoering. Het
komt iedere burger in gelijke mate toe. Daarom kan ten aanzien van de
openbaarheid geen onderscheid worden gemaakt naar gelang de persoon
of de bedoeling of belangen van de verzoeker. Bij de te verrichten
belangenafweging worden dan ook betrokken het algemene belang bij
openbaarmaking van de gevraagde informatie en de door de
weigeringsgronden te beschermen belangen, maar niet het specifieke
belang van de verzoeker.
Evenmin kent de Wob een beperkte vorm van openbaarmaking. Dit
betekent dat openbaarmaking van de gevraagde documenten uitsluitend
aan u op grond van de Wob niet mogelijk is. Indien ik aan u de
betreffende documenten verstrek, moet ik deze ook aan anderen geven
indien zij daarom verzoeken. In dat licht vindt de onderstaande
Pagina 3 van 7belangenafweging/vinden de onderstaande belangenafwegingen dan ook
plaats. Datum
5 april 2022
Min-BuZa.2022.11662-21
Betrekkingen van Nederland met andere staten en met internationale
organisaties
Op grond van artikel 10, tweede lid, aanhef en onder a, van de Wob blijft
verstrekking van informatie achterwege voor zover het belang daarvan
niet opweegt tegen het belang van de betrekkingen van Nederland met
andere staten en met internationale organisaties.
Bij (passages van) vijftig documenten is het belang van de betrekkingen
van Nederland met Israël en andere VN-lidstaten in het geding. Dit belang
zou kunnen worden geschaad indien de hier bedoelde informatie en
meningsuitwisseling openbaar wordt gemaakt. Ik ben van oordeel dat dit
belang zwaarder moet wegen dan het belang van openbaarheid aangezien
deze informatie vertrouwelijk werd gedeeld door Israël en andere landen.
Het risico bestaat dat indien informatie uit dergelijke vertrouwelijke
contacten achteraf openbaar wordt, dit vertegenwoordigers van
Nederland, Israël en andere landen zal hinderen in het openhartig en
effectief communiceren en dat deze landen geen of minder vertrouwelijke
informatie en meningen met Nederland zullen delen in de toekomst,
hetgeen het vergaren van vertrouwelijke informatie door en een
openhartige meningsuitwisseling voor het ministerie van Buitenlandse
Zaken zal bemoeilijken. Ik heb daarom besloten de desbetreffende
informatie niet openbaar te maken en weiger derhalve openbaarmaking
van 30 van deze documenten integraal.
De eerbiediging van de persoonlijke levenssfeer
Op grond van artikel 10, tweede lid, aanhef en onder e, van de Wob blijft
verstrekking van informatie achterwege voor zover het belang daarvan
niet opweegt tegen het belang dat de persoonlijke levenssfeer wordt
geëerbiedigd.
In vrijwel alle documenten staan persoonsgegevens. Dit betreft
bijvoorbeeld namen, e-mailadressen, telefoonnummers en functies. Deze
gegevens maak ik niet openbaar. Ik ben van oordeel dat ten aanzien van
de genoemde persoonsgegevens de privacy van betrokkenen prevaleert
boven het belang van openbaarmaking. Hierbij heb ik in de beoordeling
meegewogen of de betrokken personen vanuit hun functie regelmatig in
de openbaarheid treden. De genoemde persoonsgegevens heb ik
verwijderd uit de documenten.
Pagina 4 van 7Het voorkomen van onevenredige bevoordeling of benadeling
Datum
Op grond van artikel 10, tweede lid, aanhef en onder g, van de Wob blijft 5 april 2022
verstrekking van informatie achterwege voor zover het belang daarvan Min-BuZa.2022.11662-21
niet opweegt tegen het belang van het voorkomen van onevenredige
bevoordeling of benadeling van bij de aangelegenheid betrokken
natuurlijke personen of rechtspersonen dan wel van derden.
Openbaarmaking van bepaalde passages uit twee documenten zou naar
mijn oordeel leiden tot onevenredige benadeling van de betrokken
personen en organisaties waar deze informatie betrekking op heeft. Deze
passages geven inzicht in details van (lopende) onderzoeken van het
Military Advocate General’s Office. Naast de omstandigheid dat deze
passages een veelheid aan tot de desbetreffende personen herleidbare
gegevens bevatten die bij openbaarmaking deze personen onevenredig
zouden benadelen, zou openbaarmaking ook inzicht geven in
(bijvoorbeeld) door partijen ingenomen standpunten. Naast de
omstandigheid dat partijen onevenredig benadeeld zullen worden zou dit
ook de (toekomstige) opsporing en vervolging van feiten in het algemeen
kunnen belemmeren.
Ik ben van oordeel dat dit belang zwaarder moet wegen dan het belang
van openbaarheid.
Wijze van openbaarmaking en plaatsing op internet
De documenten die door mij openbaar worden gemaakt op grond van de
Wob, treft u bij dit besluit in kopie aan. De openbaar gemaakte
documenten en een geanonimiseerde versie van dit besluit worden
geplaatst op www.rijksoverheid.nl, zodat ze voor een ieder beschikbaar
zijn.
Mocht u naar aanleiding van dit besluit vragen hebben, kunt u contact
opnemen met wob@minbuza.nl.
De minister van Buitenlandse Zaken,
namens deze,
Afdelingshoofd Midden-Oosten Vredesproces en Noord-Afrika,
Directie Noord-Afrika en Midden-Oosten
[Deze brief is niet voorzien van een handtekening. In een formele en beveiligde
omgeving is vastgelegd dat de beslissingsbevoegde akkoord is met de inhoud van
dit document en de verzending.
Pagina 5 van 7(Dave van den Nieuwenhof) Datum
5 april 2022
Min-BuZa.2022.11662-21
Tegen dit besluit kunt u binnen zes weken na de dag waarop dit is bekend
gemaakt een bezwaarschrift indienen, gericht aan de minister van Buitenlandse
Zaken, t.a.v. de directie Juridische Zaken, postbus 20061, 2500 EB Den Haag. Het
bezwaarschrift moet zijn ondertekend, voorzien van een datum alsmede de naam
en het adres van de indiener en dient vergezeld te gaan van de gronden waarop
het bezwaar berust, en zo mogelijk, van een afschrift van het besluit waartegen
het bezwaar is gericht.
Bijlage – Relevante artikelen uit de Wob
Artikel 1
In deze wet en de daarop berustende bepalingen wordt verstaan onder:
a. document: een bij een bestuursorgaan berustend schriftelijk stuk of ander
materiaal dat gegevens bevat;
b. bestuurlijke aangelegenheid: een aangelegenheid die betrekking heeft op beleid
van een bestuursorgaan, daaronder begrepen de voorbereiding en de uitvoering
ervan;
c. intern beraad: het beraad over een bestuurlijke aangelegenheid binnen een
bestuursorgaan, dan wel binnen een kring van bestuursorganen in het kader van
de gezamenlijke verantwoordelijkheid voor een bestuurlijke aangelegenheid;
d. niet-ambtelijke adviescommissie: een van overheidswege ingestelde instantie,
met als taak het adviseren van een of meer bestuursorganen en waarvan geen
ambtenaren lid zijn, die het bestuursorgaan waaronder zij ressorteren adviseren
over de onderwerpen die aan de instantie zijn voorgelegd. Ambtenaren, die
secretaris of adviserend lid zijn van een adviesinstantie, worden voor de
toepassing van deze bepaling niet als leden daarvan beschouwd;
e. ambtelijke of gemengd samengestelde adviescommissie: een instantie, met als
taak het adviseren van één of meer bestuursorganen, die geheel of gedeeltelijk is
samengesteld uit ambtenaren, tot wier functie behoort het adviseren van het
bestuursorgaan waaronder zij ressorteren over de onderwerpen die aan de
instantie zijn voorgelegd;
f. persoonlijke beleidsopvatting: een opvatting, voorstel, aanbeveling of conclusie
van een of meer personen over een bestuurlijke aangelegenheid en de daartoe
door hen aangevoerde argumenten;
g. milieu-informatie: hetgeen daaronder wordt verstaan in artikel 19.1a van de Wet
milieubeheer.
Artikel 3
1. Een ieder kan een verzoek om informatie neergelegd in documenten over een
bestuurlijke aangelegenheid richten tot een bestuursorgaan of een onder
verantwoordelijkheid van een bestuursorgaan werkzame instelling, dienst of bedrijf.
2. De verzoeker vermeldt bij zijn verzoek de bestuurlijke aangelegenheid of het daarop
betrekking hebbend document, waarover hij informatie wenst te ontvangen.
3. De verzoeker behoeft bij zijn verzoek geen belang te stellen.
Pagina 6 van 74. Indien een verzoek te algemeen geformuleerd is, verzoekt het bestuursorgaan de
verzoeker zo spoedig mogelijk om zijn verzoek te preciseren en is het hem daarbij
Datum
behulpzaam. 5 april 2022
5. Een verzoek om informatie wordt ingewilligd met inachtneming van het bepaalde in Min-BuZa.2022.11662-21
de artikelen 10 en 11.
Artikel 10
1. Het verstrekken van informatie ingevolge deze wet blijft achterwege voor zover dit:
a. de eenheid van de Kroon in gevaar zou kunnen brengen;
b. de veiligheid van de Staat zou kunnen schaden;
c. bedrijfs- en fabricagegegevens betreft, die door natuurlijke personen of
rechtspersonen vertrouwelijk aan de overheid zijn meegedeeld;
d. persoonsgegevens betreft als bedoeld in paragraaf 2 van hoofdstuk 2 van de Wet
bescherming persoonsgegevens, tenzij de verstrekking kennelijk geen inbreuk op
de persoonlijke levenssfeer maakt.
2. Het verstrekken van informatie ingevolge deze wet blijft eveneens achterwege voor
zover het belang daarvan niet opweegt tegen de volgende belangen:
a. de betrekkingen van Nederland met andere staten en met internationale
organisaties;
b. de economische of financiële belangen van de Staat, de andere publiekrechtelijke
lichamen of de in artikel 1a, onder c en d, bedoelde bestuursorganen;
c. de opsporing en vervolging van strafbare feiten;
d. inspectie, controle en toezicht door bestuursorganen;
e. de eerbiediging van de persoonlijke levenssfeer;
f. het belang, dat de geadresseerde erbij heeft als eerste kennis te kunnen nemen
van de informatie;
g. het voorkomen van onevenredige bevoordeling of benadeling van bij de
aangelegenheid betrokken natuurlijke personen of rechtspersonen dan wel van
derden.
[…]
Artikel 11
1. In geval van een verzoek om informatie uit documenten, opgesteld ten behoeve van
intern beraad, wordt geen informatie verstrekt over daarin opgenomen persoonlijke
beleidsopvattingen.
2. Over persoonlijke beleidsopvattingen kan met het oog op een goede en
democratische bestuursvoering informatie worden verstrekt in niet tot personen
herleidbare vorm. Indien degene die deze opvattingen heeft geuit of zich erachter heeft
gesteld, daarmee heeft ingestemd, kan de informatie in tot personen herleidbare vorm
worden verstrekt.
3. Met betrekking tot adviezen van een ambtelijke of gemengd samengestelde
adviescommissie kan het verstrekken van informatie over de daarin opgenomen
persoonlijke beleidsopvattingen plaatsvinden, indien het voornemen daartoe door het
bestuursorgaan dat het rechtstreeks aangaat aan de leden van de adviescommissie
voor de aanvang van hun werkzaamheden kenbaar is gemaakt.
4. In afwijking van het eerste lid wordt bij milieu-informatie het belang van de
bescherming van de persoonlijke beleidsopvattingen afgewogen tegen het belang van
openbaarmaking. Informatie over persoonlijke beleidsopvattingen kan worden
verstrekt in niet tot personen herleidbare vorm. Het tweede lid, tweede volzin, is van
overeenkomstige toepassing.
Pagina 7 van 7