File id: 72 File title: Anoniem+besluit+op+Wob-verzoek+inzake+de+Suikertaks.pdf.
> Retouradres Postbus 20201 2500 EE Den Haag
Directie Juridische Zaken
Korte Voorhout 7
2511 CW Den Haag
Postbus 20201
2500 EE Den Haag
www.rijksoverheid.nl
Inlichtingen
wooverzoekendjz@minfin.nl
www.minfin.nl
Ons kenmerk
2022-0000157976
Uw brief (kenmerk)
13 januari 2022
Datum 30 augustus 2022
Bijlagen
Betreft Besluit op uw Wob-verzoek inzake de Suiktertaks A – Relevante artikelen Woo
B - Inventarislijst
C - Documenten
Geachte,
In uw verzoek van 13 januari 2022, door mij per e-mail ontvangen op diezelfde
dag, heeft u mij gevraagd informatie openbaar te maken over de suikertaks en of
alle daarmee direct verband houdende onderwerpen over de periode van 1
januari 2021 tot en met 13 januari 2022.
U verzoekt om alle documentatie waarbij binnen mijn ministerie
“gecommuniceerd is en of met derden over de suikertaks en of alle andere
daarmee direct verband houdende onderwerpen.”
U heeft uw verzoek om openbaarmaking van informatie gedaan op grond van de
Wet openbaarheid van bestuur (hierna: Wob). Vanaf 1 mei 2022 is de Wob
vervangen door de Woo. De Woo kent geen overgangsrecht, dit betekent dat
vanaf 1 mei de Woo geldt. U ontvangt dan ook een besluit op grond van de Woo.
Op 18 januari 2022 heeft u bericht ontvangen dat uw verzoek in goede orde is
ontvangen. Daarin is aangegeven dat de beoordeling van uw verzoek meer tijd in
beslag neemt dan vier weken, omdat afstemming met derden noodzakelijk was.
Hiermee is de beslistermijn verdaagd tot uiterlijk 15 maart 2022.
Over dit verzoek heeft u op 3 februari 2022 contact gehad met enkele
medewerkers van mijn ministerie. Tijdens dit gesprek heeft u uw verzoek nader
toegelicht. Naar aanleiding van dit gesprek heeft u mij diezelfde dag een e-mail
gestuurd met daarin een nadere duiding van uw verzoek. U schrijft dat u onder
de zinsnede “de suikertaks en of alle andere daarmee direct verband houdende
onderwerpen” in ieder geval verstaat:
1. De belasting op suikerhoudende dranken (of ook wel: de bijzondere
verbruiksbelasting op alcoholvrije dranken).
2. De verhoging van de belasting op suikerhoudende dranken zoals
aangekondigd in het Regeerakkoord van december 2021.
3. Een suikertaks of andere vormen van belasting die daar direct mee
verband houden.
4. De verkenning van een suikertaks zoals aangekondigd in het
Regeerakkoord van december 2021.
Pagina 1 van 6Directie Juridische Zaken
Op 13 mei 2022 heeft u mij tot 15 juni 2022 de tijd gegeven om op uw verzoek
te beslissen. Het is mij helaas niet gelukt om binnen deze termijn een beslissing Ons kenmerk
te nemen. Hiervoor bied ik u mijn excuses aan. 2022-0000157976
Besluit
Ik besluit de door u gevraagde informatie gedeeltelijk openbaar te maken. Per
document is op de inventarislijst aangegeven welke uitzonderingsgronden zijn
toegepast.
De inventarislijst maakt integraal onderdeel uit van het besluit. Voor de
motivering van dit besluit verwijs ik naar het onderdeel “Overwegingen” van deze
brief.
Inventarisatie documenten
Op basis van uw verzoek heb ik gezocht in de digitale archiefsystemen en e-mail
inboxen van betrokken medewerkers. Daarbij heb ik gebruik gemaakt van de
volgende zoektermen: suikertaks, suikerbelasting, frisdranktaks,
frisdrankbelasting, “belasting op suikerhoudende dranken", "belasting op
suikerhoudende producten", "belasting op suiker", "(verbruiks)belasting op
alcoholvrije dranken", "(verbruiks)belasting op niet-alcoholvrije dranken" en "wet
verbruiksbelasting alcoholvrije dranken (Wvad)".
Bij deze inventarisatie zijn meerdere documenten aangetroffen. Deze documenten
zijn genoemd in de inventarislijst in bijlage C bij deze brief. Ik verwijs u naar de
inventarislijst waarop u kunt zien wat ik per document heb besloten en welke
weigeringsgronden ik heb toegepast.
De Woo is niet van toepassing op documenten die al openbaar zijn. Een aantal
documenten is reeds openbaar en staat op de inventarislijst als zodanig
aangemerkt. Op de inventarislijst staat ook aangegeven waar u deze documenten
kunt vinden.
U heeft in uw verzoek aangegeven over welke aangelegenheid u informatie wilt
ontvangen. Een aantal documenten gaat gedeeltelijk niet over de door u
aangegeven aangelegenheid en staan op de inventarislijst als zodanig
aangemerkt. Deze informatie valt buiten de reikwijdte van uw verzoek en heb ik
daarom uit de documenten verwijderd.
Zienswijzen
Op 12 mei 2022 heb ik u per e-mail laten weten dat de betrokken
belanghebbenden zijn gevraagd hun mening te geven over de voorgenomen
openbaarmaking van de door u gevraagde informatie.
De betrokken belanghebbenden hebben aangegeven in te stemmen met de
gedeeltelijke openbaarmaking van de documenten.
Wettelijk kader
Ik behandel uw verzoek als een verzoek op grond van de Wet open overheid
(Woo). De relevante artikelen uit de Woo kunt u vinden in bijlage A bij deze brief.
Pagina 2 van 6Overwegingen
Directie Juridische Zaken
Als eerste wil ik u wijzen op het volgende.
Ons kenmerk
Iedereen heeft het recht om overheidsinformatie op te kunnen vragen zonder 2022-0000157976
daarbij een reden te hoeven aangeven. Dit staat in het eerste artikel 1.1. van de
Woo. Dit is een belangrijk recht van de burger. Daarbij is het uitgangspunt dat
overheidsinformatie openbaar is, tenzij er uitzonderingsgronden zijn die dit
beperken. De uitzonderingsgronden staan in hoofdstuk 5 van de Woo. Ik moet
hierbij het algemeen belang van openbaarheid afwegen tegen de belangen die de
uitzonderingsgronden beschermen. In het algemeen geldt hierbij de regel dat
wanneer ik informatie aan u verstrek, het openbaar is voor een ieder. De Woo is
niet van toepassing op informatie die al openbaar is.
Wanneer het gaat om informatie waar belangen van anderen bij betrokken zijn,
moet ik hen de mogelijkheid geven om een zienswijze in te dienen. Dit betekent
dat zij hun mening kunnen geven over of de informatie wel of niet openbaar
gemaakt moet worden. Het is uiteindelijk aan mij om te beslissen of ik de
informatie openbaar maak.
In de inventarislijst en op de documenten heb ik opgenomen welke
uitzonderingsgronden van toepassing zijn.
De eerbiediging van de persoonlijke levenssfeer (artikel 5.1, tweede lid, aanhef
en onder e, van de Woo)
Op grond van artikel 5.1, tweede lid, aanhef en onder e, van de Woo kan ik geen
informatie openbaar maken als dit de persoonlijke levenssfeer schaadt en dit
belang zwaarder weegt dan het belang van openbaarheid. Het gaat om
persoonsgegevens die (indirect) te herleiden zijn tot een persoon zoals namen, e-
mailadressen, telefoonnummers en functienamen. Bij bepaalde passages uit
bepaalde documenten is dit het geval. Ik vind het in dit geval belangrijk dat de
identiteit van betrokkene niet bekend wordt omdat dit zijn of haar privacy kan
schenden. Dat vind ik niet wenselijk. Daarom maak ik deze persoonsgegevens
niet openbaar.
In diverse documenten staan ook persoonsgegevens van ambtenaren. Het gaat
om gegevens die herleidbaar zijn tot een persoon, zoals onder meer namen, e-
mailadressen, functienamen en telefoonnummers. In het kader van goed
werkgeverschap vind ik dat het belang van privacy zwaarder moet wegen dan het
belang van openbaarheid. Dit ter bescherming van de privacy van de betrokken
ambtenaren. Daarbij weegt mee dat het hier niet gaat om het opgeven van een
naam aan een individuele burger die met een ambtenaar in contact treedt, maar
om, openbaarmaking op grond van de Woo.
Waar van toepassing heb ik deze informatie onleesbaar gemaakt onder
vermelding van: artikel 5.1, tweede lid, aanhef en onder e, van de Woo.
Het belang van het goed functioneren van de Staat, andere publiekrechtelijke
lichamen of bestuursorganen (artikel 5.1, tweede lid, aanhef en onder i, van de
Woo)
Op grond van artikel 5.1, tweede lid, aanhef en onder i, van de Woo kan ik geen
informatie openbaar maken wanneer dit het goed functioneren van de Staat of
Pagina 3 van 6andere overheden schaadt en dit belang zwaarder weegt dan het belang van
Directie Juridische Zaken
openbaarheid. In bepaalde passages uit bepaalde documenten staat informatie
die het functioneren van de Staat of andere overheden in gevaar zou kunnen Ons kenmerk
brengen. Ik vind dat dit belang zwaarder moet wegen dan het belang van 2022-0000157976
openbaarheid, dit licht ik hieronder nader toe. Ik maak deze informatie daarom
niet openbaar.
Een aantal documenten bevat informatie met verwijzingen naar interne e-
mailadressen. Het belang bij het voorkomen van oneigenlijk gebruik van deze
informatie weeg ik hier zwaarder dan het algemene belang van openbaarmaking.
Het openbaar maken van deze informatie heeft tevens geen meerwaarde in het
licht van een goede en democratische bestuursvoering.
Persoonlijke beleidsopvattingen in een document voor intern beraad (artikel 5.2,
eerste lid, van de Woo)
Uitgangspunt van de Woo is dat overheidsinformatie openbaar is. Dit geldt in
principe ook voor documenten opgesteld voor intern beraad. Intern beraad is het
overleg tussen ambtenaren binnen een bestuursorgaan, of binnen een kring van
bestuursorganen die gezamenlijk verantwoordelijk zijn voor een bestuurlijke
aangelegenheid. Documenten die bestemd zijn voor intern beraad kunnen
persoonlijke beleidsopvattingen bevatten. Dat is hier ook het geval. Ten aanzien
van de openbaarmaking van deze persoonlijke beleidsopvattingen geldt het
volgende. Op grond van artikel 5.2, eerste lid, van de Woo worden persoonlijke
beleidsopvattingen in documenten die bestemd zijn voor intern beraad niet
openbaar gemaakt. Persoonlijke beleidsopvattingen zijn ambtelijke adviezen,
meningen, visies, standpunten en overwegingen ten behoeve van intern beraad.
Persoonlijke beleidsopvattingen zijn niet: feiten, prognoses, beleidsalternatieven,
de gevolgen van een bepaald beleidsalternatief of andere onderdelen met een
overwegend objectief karakter.
Op grond van artikel 5.2, tweede lid, van de Woo kan ik besluiten informatie te
geven over persoonlijke beleidsopvattingen als ik dat in het belang acht van een
goede en democratische bestuursvoering. Deze informatie wordt dan gegeven in
geanonimiseerde vorm, tenzij degenen die deze opvattingen hebben geuit of
hiermee hebben ingestemd vinden dat de informatie wel herleidbaar is tot hen. Ik
acht het in dit geval in het belang van een goede en democratische
bestuursvoering om de persoonlijke beleidsopvattingen in de documenten toch
openbaar te maken. Omdat de suikertaks onderdeel uitmaakt van het
coalitieakkoord en in de publieke belangstelling staat als maatregel tegen
overgewicht, maak ik de persoonlijke beleidsopvattingen daarom openbaar.
Wijze van openbaarmaking en publicatie
De documenten die gedeeltelijk openbaar worden, worden samen met deze brief
digitaal aan u toegezonden.
Plaatsing op internet
Dit besluit en de documenten die voor iedereen gedeeltelijk openbaar worden,
worden op www.rijksoverheid.nl gepubliceerd.
Afschrift aan belanghebbenden
Een kopie van dit besluit verzend ik naar de derde-belanghebbenden.
Pagina 4 van 6Vragen
Directie Juridische Zaken
Als u vragen heeft over de afhandeling van uw verzoek, dan kunt u contact
opnemen met de behandelend jurist. Voor meer informatie over de Woo- Ons kenmerk
procedure, kunt u kijken op https://www.rijksoverheid.nl/onderwerpen/wet-open- 2022-0000157976
overheid-woo.
De Staatssecretaris van Financiën – Fiscaliteit en Belastingdienst
namens deze,
mr. M.S. Bogtstra
De directeur Juridische Zaken
Bezwaarclausule
Deze brief is een besluit in de zin van de Algemene wet bestuursrecht. Op grond
van die wet kunt u tegen dit besluit binnen zes weken na de dag waarop dit
besluit is bekendgemaakt een bezwaarschrift indienen. Het bezwaarschrift moet
worden gericht aan de Staatssecretaris van Financiën, ter attentie van de Directie
Juridische Zaken, Postbus 20201, 2500 EE Den Haag. Het bezwaarschrift dient te
worden ondertekend en dient ten minste het volgende te bevatten:
a. naam en adres van de indiener;
b. de dagtekening;
c. een omschrijving van het besluit waartegen het bezwaar zich richt;
d. een opgave van de redenen waarom u zich met het besluit niet kunt
verenigen.
Pagina 5 van 6Bijlage A – Relevante artikelen uit de Woo
Directie Juridische Zaken
Artikel 1.1
Eenieder heeft recht op toegang tot publieke informatie zonder daartoe een Ons kenmerk
belang te hoeven stellen, behoudens bij deze wet gestelde beperkingen. 2022-0000157976
Artikel 5.1
(…)
2. Het openbaar maken van informatie blijft eveneens achterwege voor zover het
belang daarvan niet opweegt tegen de volgende belangen:
a. de betrekkingen van Nederland met andere landen en staten en met
internationale organisaties;
b. de economische of financiële belangen van de Staat, andere
publiekrechtelijke lichamen of bestuursorganen, in geval van milieu-
informatie slechts voor zover de informatie betrekking heeft op
handelingen met een vertrouwelijk karakter;
c. de opsporing en vervolging van strafbare feiten;
d. de inspectie, controle en toezicht door bestuursorganen;
e. de eerbiediging van de persoonlijke levenssfeer;
f. de bescherming van andere dan in het eerste lid, onderdeel c, genoemde
concurrentiegevoelige bedrijfs- en fabricagegegevens;
g. de bescherming van het milieu waarop deze informatie betrekking heeft;
h. de beveiliging van personen en bedrijven en het voorkomen van
sabotage;
i. het goed functioneren van de Staat, andere publiekrechtelijke lichamen of
bestuursorganen.
(…)
Pagina 6 van 6