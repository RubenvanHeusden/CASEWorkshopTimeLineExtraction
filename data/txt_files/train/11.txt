File id: 11 File title: 200875-wobbesluit-afgeschoten-edelherten-oostvaardersplassen-v2.pdf.
> Retouradres Postbus 43006 3540 AA Utrecht
directie Strategie
d ivisie Juridische zaken
Catharijnesingel 59
AANGETEKEND 3511 GG Utrecht
Postbus 43006
3540 AA Utrecht
www.nvwa.nl
Onze referentie
TRCNVWA/2022/1047
Datum: 5 april 2022
Betreft: Wob-besluit 20-0875
Geachte heer/mevrouw
Bij e-mail van 20 november 2020 heeft u met een beroep op de Wet openbaarheid
van bestuur (hierna: Wob) verzocht om van informatie naar aanleiding van de, in
2019, afgeschoten edelherten in Oostvaardersplassen, waarbij er ongeveer 1250
edelherten voor menselijke consumptie zijn aangeboden door een onderneming.
Concreet wilt u weten:
1) of de NVWA betrokken is geweest bij onderzoek op deze edelherten op
bloed-, en karkas monsters;
2) waarop deze edelherten zijn getest en onderzocht;
3) wat de uitkomsten hiervan waren;
4) of deze edelherten geschikt waren voor menselijke consumptie.
De ontvangst van uw verzoek is bevestigd bij e-mail van 23 november 2020 met
kenmerk 20-0875. Bij brief van 14 december 2020 is de beslistermijn met vier
weken verdaagd. Helaas is het mij niet gelukt om binnen de termijn op uw
verzoek te beslissen, mijn excuses hiervoor.
Wettelijk kader
Uw verzoek valt (deels) onder de reikwijdte van de Wob.
Inventarisatie documenten
Op basis van uw verzoeken zijn er 2 documenten aangetroffen.
Zienswijzen
Bij de openbaarmaking van de documenten is een derde belanghebbende
betrokken. Deze is in de gelegenheid gesteld om zijn zienswijze op de
voorgenomen openbaarmaking te geven. Door de derde belanghebbenden zijn
geen bedenkingen ingediend
Besluit
Ik heb besloten deels aan uw verzoek tegemoet te komen en de informatie waar u
om verzocht deels openbaar te maken.
Pagina 1 van 5directie strategie
divisie Juridische zaken
Onze referentie
TRCNVWA/2022/1047
Overwegingen
Allereerst wil ik u wijzen op het volgende. Ingevolge artikel 3, vijfde lid, van de
Wob, wordt een verzoek om informatie ingewilligd met inachtneming van het
bepaalde in de artikelen 10 en 11.
Het recht op openbaarmaking op grond van de Wob dient uitsluitend het publieke
belang van een goede en democratische bestuursvoering. Het komt iedere burger
in gelijke mate toe. Daarom kan ten aanzien van de openbaarheid geen
onderscheid worden gemaakt naar gelang de persoon of de bedoeling of belangen
van de verzoeker. Bij de te verrichten belangenafweging worden dan ook
betrokken het algemene belang bij openbaarmaking van de gevraagde informatie
en de door de weigeringsgronden te beschermen belangen, maar niet het
specifieke belang van de verzoeker.
Evenmin kent de Wob een beperkte vorm van openbaarmaking. Dit betekent dat
openbaarmaking van de gevraagde documenten uitsluitend aan u op grond van de
Wob niet mogelijk is. Indien ik aan u de betreffende documenten verstrek, moet ik
deze ook aan anderen geven indien zij daarom verzoeken. In dat licht vinden de
onderstaande belangenafwegingen dan ook plaats.
De eerbiediging van de persoonlijke levenssfeer
Op grond van artikel 10, tweede lid, aanhef en onder e, van de Wob blijft
verstrekking van informatie achterwege voor zover het belang daarvan niet
opweegt tegen het belang dat de persoonlijke levenssfeer wordt geëerbiedigd.
In de documenten staan gegevens betreffende de persoonlijke levenssfeer. Het
betreft informatie herleidbaar naar personen zoals namen, telefoonnummers en
handtekeningen. Deze informatie heeft geen betrekking op namen van een
onderneming. Ik ben van oordeel dat t.a.v. deze gegevens het belang dat de
persoonlijke levenssfeer wordt geëerbiedigd, zwaarder moet wegen dan het
belang van openbaarheid. Daarom heb ik de persoonsgegevens verwijderd uit
deze documenten.
Voor zover het de namen van ambtenaren betreft is hierbij het volgende van
belang. Waar het gaat om het beroepshalve functioneren van ambtenaren, wordt
in het kader van een controle op de goede en democratische bestuursvoering het
belang van ambtenaren dat hun persoonlijke levenssfeer wordt geëerbiedigd
minder zwaar geacht. Desondanks kan het openbaar maken van namen van de
ambtenaren raken aan hun persoonlijke levenssfeer. Hier komt bij dat de controle
op de goede en democratische bestuursvoering voldoende kan plaatsvinden,
indien de namen van de ambtenaren niet openbaar gemaakt worden.
Daarbij is van belang dat het hier niet gaat om het opgeven van een naam aan
een individuele burger die met een ambtenaar in contact treedt, maar om
Pagina 2 van 5directie strategie
divisie Juridische zaken
Onze referentie
TRCNVWA/2022/1047
openbaarmaking van de naam in de zin van de Wob. Ik ben van oordeel dat het
belang van het beschermen van de persoonlijke levenssfeer zwaarder moet wegen
dan het algemene belang van openbaarheid.
De controles op dierenwelzijn vinden plaats in een betrekkelijk klein werk
technisch speelveld (beperkt aantal medewerkers in een beperkte branche). Het
betreft ambtenaren die niet wegens hun functie in de openbaarheid treden. In
casus zou het bekend worden van de gegevens van de betrokken ambtenaren
betekenen dat zij kunnen worden benaderd buiten de kaders van de
werkzaamheden hetgeen zou leiden tot aantasting van hun persoonlijke
levenssfeer. Aan de hiervoor genoemde omstandigheden ken ik een dusdanig
gewicht toe dat het belang van openbaarmaking daarvoor moet wijken.
Ik ben van oordeel dat het belang van het beschermen van de persoonlijke
levenssfeer zwaarder moet wegen dan het algemene belang van openbaarheid.
Het voorkomen van onevenredige bevoordeling of benadeling
Op grond van artikel 10, tweede lid, aanhef en onder g, van de Wob blijft
verstrekking van informatie achterwege voor zover het belang daarvan niet
opweegt tegen het belang van het voorkomen van onevenredige bevoordeling of
benadeling van bij de aangelegenheid betrokken natuurlijke personen of
rechtspersonen dan wel van derden.
In de documenten staat een bedrijfsnaam die in verband staan met het slachten
van edelherten of het aanbieden van edelhertenvlees aan de consument. Deze
gegevens verwijzen direct naar het bedrijf en daardoor kan men rechtstreeks dit
bedrijf benaderen. In het verleden en ook recentelijk, heeft het afschieten van
edelherten voor veel ophef gezorgd. En gezien het feit dat het afschieten van
edelherten in Oostvaardersplassen mag doorgaan tot 31 december 2023 zijn er
nieuwe incidenten niet uitgesloten. Gezien de ernst en de aard van deze ophef
valt niet uit te sluiten dat openbaarmaking van de bovengenoemde gegevens kan
leiden tot nieuwe incidenten en daarmee maatschappelijke onrust bij organisaties
of ondernemingen die zij er op de een of andere manier betrokken zijn geweest
bij het slachten en/of het aanbieden van edelhertenvlees aan de consument en
onevenredige benadeling van betrokkenen.
Gelet hierop ben ik van oordeel dat het belang van onevenredige benadeling
zwaarder weegt dan het belang van openbaarmaking en heb ik in de documenten
de bedrijfsnaam geweigerd.
Dit besluit en de documenten die met dit besluit voor een ieder openbaar worden,
worden geanonimiseerd op www.rijksoverheid.nl geplaatst.
Pagina 3 van 5directie strategie
divisie Juridische zaken
Onze referentie
TRCNVWA/2022/1047
* Als u uw bezwaarschrift in een vreemde taal opstelt en een vertaling voor een
goede behandeling van het bezwaar nodig is, dient u zelf voor een vertaling van
het bezwaarschrift te zorgen / If you submit your objection in a foreign language
and a translation for proper handling of the objection is required, you should
provide yourself a translation of the objection.
Pagina 5 van 5