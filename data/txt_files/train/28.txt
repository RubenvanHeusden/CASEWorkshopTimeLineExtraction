File id: 28 File title: 2022-018_Besluit_Wob-Woo_verzoek_NPLO.pdf.
>Retouradres Postbus 16375 2500 BJ Den Haag
Wetgeving en Juridische
ZakenRijnstraat
50
Den Haag
Postbus 16375
2500 BJ Den Haag
www.rijksoverheid.nl
Contact
minocw.nl
Per e-mail verzonden aan
Onze referentie
Bijlagen
D atum 8 juli 2022 2
B e treft Besluit op uw informatieverzoek
Bezwaar
Als u belang hebt bij dit besluit,
dan kunt u hiertegen binnen 6
weken, gerekend vanaf de
verzenddatum, bezwaar maken.
Stuur uw bezwaarschrift naar
DUO, Postbus 30205, 2500 GE
Den Haag. U kunt uw bezwaar
Geachte , ook digitaal indienen op
www.bezwaarschriftenocw.nl.
In uw verzoek van 29 maart 2022, door mij op dezelfde dag ontvangen via het
webformulier op rijksoverheid.nl, heeft u het ministerie van Onderwijs, Cultuur en
Wetenschap (hierna: OCW) gevraagd informatie openbaar te maken over het
Nationaal Platform Levenlang Ontwikkelen (NPLO) (ook wel ikwilverderleren.nl
genoemd).
Op 12 april 2022 heeft er een gesprek plaatsgevonden waarbij u en uw collega
aanwezig waren. Van de zijde van OCW waren de twee dossierhouders van de
directie MBO en een Woo-jurist aanwezig. Doel van het gesprek was om duidelijk
te krijgen naar welke informatie u precies op zoek bent en om afspraken te
maken over de afhandeling van uw verzoek. U heeft een toelichting gegeven op
uw verzoek, waarop een reactie vanuit OCW is gekomen.
U heeft in dit gesprek aangegeven specifiek op zoek te zijn naar documenten met
daarin informatie die inzicht geeft in/over:
• de totstandkoming en de onderbouwing van de beslissing om tot een
landelijk scholingsplatform te komen;
• of er aan het landelijke platform een algemeen-belangbesluit ten
grondslag ligt en hoe deze voorbereid en gemotiveerd is;
• hoe marktpartijen zijn betrokken in de plannen en acties voor het
landelijke scholingsplatform en hoe de nadelige gevolgen voor de
bestaande markt (van opleidingsplatforms) worden ingeschat en hoe
daarmee wordt omgegaan;
• de onderlinge samenwerkingsafspraken die gemaakt zijn;
• de doelen, de opzet, het budget en de financiering van het landelijke
platform;
• de functionaliteit en inrichting van het landelijke platform (zoals
informatie over zoekfilters die gebruikt worden bij het zoeken naar
opleidingen op het platform en de wijze van tonen van een concrete
opleiding met eventuele links/url’s naar de website van de opleider, en de
wijze waarop loopbaanadvies wordt aangeboden);
• de vraag of NPLO een plek krijgt in het aanvraagproces/STAP-portaal van
UWV en welke dat zal zijn/hoe dit eruit ziet; en
Pagina 1 van 8• de plannen voor de publieke campagnes/‘marketingplannen’ gericht op
Onze referentie
het vergroten van de naamsbekendheid en vindbaarheid van NPLO.nl, en
die inzicht geeft in de vraag of hierbij gericht wordt op het communiceren
van de boodschap dat op NPLO een passende STAP-opleiding te vinden is
( ) .
Met u is afgesproken dat de documenten die worden aangeleverd (te beginnen
met formele documenten) antwoord moeten geven op deze vragen.
Op 20 april 2022 heeft u een formele ontvangstbevestiging ontvangen waarin de
bovenstaande afspraken zijn bevestigd. Daarbij is aangegeven dat de beoordeling
van uw verzoek meer tijd in beslag neemt dan vier weken, omdat uw verzoek zo
omvangrijk is/het verzoek zo ingewikkeld is, dat het niet lukt daar binnen vier
weken inhoudelijk op te reageren en ik hiervoor vier weken extra nodig zou
hebben (op grond van de Wet openbaarheid van bestuur, hierna: Wob). De
uiterlijke beslisdatum is daarmee 24 mei 2022 geworden.
Op 24 mei 2022 heeft een Woo-jurist van OCW telefonisch contact met u
opgenomen en aangegeven dat de termijn onhaalbaar is gebleken. In overleg met
u is een nieuwe termijn afgesproken, namelijk 22 juni 2022.
Helaas is gebleken dat ook deze termijn niet haalbaar was. Hierover bent u op 21
juni 2022 op de hoogte gesteld.
1. Wettelijk kader
Per 1 mei 2022 is de Wet open overheid (hierna: Woo) in werking getreden
waarmee de Wet openbaarheid van bestuur niet meer geldig is. Vanaf 1 mei 2022
kan ik daarom geen Wob-besluiten meer nieten. Ik behandel uw verzoek dan ook
als een verzoek op grond van de Woo. De relevante artikelen uit de Woo kunt u
vinden in bijlage 1 bij deze brief.
2. Inventarisatie documenten
Bij deze inventarisatie zijn 101 documenten aangetroffen. Deze documenten zijn
genoemd in de inventarislijst in bijlage 2 bij deze brief. In de inventarislijst staat
vermeld wat ik per document heb besloten en waarom ik dit heb besloten.
Reeds openbare documenten
De Woo is niet van toepassing op documenten die al openbaar zijn. Een aantal
documenten is reeds openbaar en staat op de inventarislijst als zodanig
aangemerkt. Op de inventarislijst staat ook aangegeven waar u deze documenten
kunt vinden.
3. Zienswijzen
De betrokken belanghebbenden zijn gevraagd hun mening te geven over de
voorgenomen openbaarmaking van de door u gevraagde informatie.
De meningen van de betrokken belanghebbenden heb ik in mijn
belangenafweging meegenomen.
4. Besluit
Pagina 2 van 8Ik besluit een deel van de door u gevraagde informatie openbaar te maken. Op de
Onze referentie
inventarislijst staat bij de documenten aangegeven dat ze volledig openbaar
worden gemaakt.
Ik besluit een deel van de documenten openbaar te maken, met uitzondering van
de persoonsgegevens die daarin staan. Op de inventarislijst staat bij deze
documenten aangegeven dat slechts de uitzonderingsgrond uit artikel 5.1, tweede
lid, aanhef en onder e, van de Woo (aangeduid met de afkorting 5.1.2.e) is
toegepast.
Ik besluit de door u gevraagde informatie in een document in het geheel niet
openbaar te maken. Voor dit document is op de inventarislijst aangegeven welke
uitzonderingsgronden zijn toegepast.
5. Overwegingen
Algemene overweging: openbaarheid t.a.v. een ieder
Als eerste wil ik u wijzen op het volgende.
Iedereen heeft het recht om overheidsinformatie op te kunnen vragen zonder
daarbij een reden te hoeven aangeven. Dit staat in het eerste lid van artikel 1.1.
van de Woo. Dit is een belangrijk recht van de burger. Daarbij is het uitgangspunt
dat overheidsinformatie openbaar is, tenzij er uitzonderingsgronden zijn die dit
beperken. De uitzonderingsgronden staan in hoofdstuk 5 van de Woo. Ik moet
hierbij het algemeen belang van openbaarheid afwegen tegen de belangen die de
uitzonderingsgronden beschermen. In het algemeen geldt hierbij de regel dat
wanneer ik informatie aan u verstrek, het openbaar is voor een ieder. De Woo is
niet van toepassing op informatie die al openbaar is.
Algemene uitgangspunten bij toetsing aan de uitzonderingsgronden
De toetsing aan de uitzonderingsgronden verloopt als volgt. Eerst kijk ik of een
van de uitzonderingsgronden speelt. Dat doe ik meestal per alinea, soms per zin.
Vervolgens kijk ik wat voor soort uitzonderingsgrond het is. Als het een absolute
uitzonderingsgrond is, mag ik de informatie niet verstrekken. Als het een relatieve
uitzonderingsgrond is, moet ik een afweging maken tussen het algemene belang
van openbaarheid en het specifieke belang dat de uitzonderingsgrond beschermt.
Daarbij weegt het belang van openbaarheid zwaar. Als ik informatie weiger, moet
ik goed motiveren waarom ik dat doe. Dat geldt nog sterker als de informatie
ouder dan vijf jaar is.
Wanneer het gaat om informatie waar belangen van anderen bij betrokken zijn,
moet ik hen de mogelijkheid geven om een zienswijze in te dienen. Dit betekent
dat zij hun mening kunnen geven over of de informatie wel of niet openbaar
gemaakt moet worden. Het is uiteindelijk aan mij om te beslissen of ik de
informatie openbaar maak.
In de inventarislijst en op de documenten heb ik opgenomen welke
uitzonderingsgronden van toepassing zijn.
De eerbiediging van de persoonlijke levenssfeer
Pagina 3 van 8Op grond van artikel 5.1, tweede lid, aanhef en onder e, van de Woo kan ik geen
Onze referentie
informatie openbaar maken als dit de persoonlijke levenssfeer schaadt en dit
belang zwaarder weegt dan het belang van openbaarheid. Het gaat om
persoonsgegevens die (indirect) te herleiden zijn tot een persoon zoals namen, e-
mailadressen, telefoonnummers en functienamen. Bij bepaalde documenten is dit
het geval. Ik vind het in dit geval belangrijk dat de identiteit van betrokkene niet
bekend wordt omdat dit zijn of haar privacy kan schenden. Dat vind ik niet
wenselijk. Daarom maak ik deze persoonsgegevens niet openbaar.
In diverse documenten staan (ook) persoonsgegevens van ambtenaren. Het gaat
om gegevens die herleidbaar zijn tot een persoon, zoals onder meer namen, e-
mailadressen, functienamen en telefoonnummers. In het kader van goed
werkgeverschap vind ik dat het belang van privacy zwaarder moet wegen dan het
belang van openbaarheid. Dit ter bescherming van de privacy van de betrokken
ambtenaren. Daarbij weegt mee dat het hier niet gaat om het opgeven van een
naam aan een individuele burger die met een ambtenaar in contact treedt, maar
om, openbaarmaking op grond van de Woo.
Het belang van het goed functioneren van de Staat, andere publiekrechtelijke
lichamen of bestuursorganen
Op grond van artikel 5.1, tweede lid, aanhef en onder i, van de Woo kan ik geen
informatie openbaar maken wanneer dit het goed functioneren van de Staat of
andere overheden schaadt en dit belang zwaarder weegt dan het belang van
openbaarheid. In (bepaalde passages uit) een document/bepaalde documenten
staat informatie die het functioneren van de Staat of andere overheden in gevaar
zou kunnen brengen.
Voor een ordentelijk verloop van het besluitvormingsproces is het belangrijk dat
dit gebeurt op basis van voldragen documenten. Wanneer communicatie over
conceptteksten of de conceptteksten zelf openbaar worden gemaakt is dit
schadelijk voor het goed functioneren van de Staat nu er een publiek debat kan
ontstaan over documenten die nog niet rijp zijn voor besluitvorming. Daar is ook
hier sprake van. Deze documenten maak ik daarom niet openbaar met een
beroep op het belang van het goed functioneren van de Staat.
6. Wijze van openbaarmaking en publicatie
De documenten die (gedeeltelijk) openbaar worden, worden samen met deze brief
digitaal aan u toegezonden.
Dit besluit en de documenten die voor iedereen (gedeeltelijk) openbaar worden,
worden op www.rijksoverheid.nl gepubliceerd.
Een kopie van dit besluit verzend ik naar de derde-belanghebbenden.
Vragen
Pagina 4 van 8Als u vragen heeft over de afhandeling van uw verzoek, dan kunt u contact
Onze referentie
opnemen met m inocw.nl.
de minister van Onderwijs, Cultuur en Wetenschap,
namens deze,
de directeur Wetgeving en Juridische Zaken,
mr. C. Riezebos
Bijlage 1 – Relevante artikelen uit de Woo
Pagina 5 van 8Artikel 2.1
Onze referentie
In deze wet en de daarop berustende bepalingen wordt verstaan onder:
document: een door een orgaan, persoon of college als bedoeld in artikel 2.2,
eerste lid, opgemaakt of ontvangen schriftelijk stuk of ander geheel van
vastgelegde gegevens dat naar zijn aard verband houdt met de publieke taak van
dat orgaan, die persoon of dat college;
milieu-informatie: hetgeen daaronder wordt verstaan in artikel 19.1a van de Wet
milieubeheer;
Onze Minister: Onze Minister van Binnenlandse Zaken en Koninkrijksrelaties;
publieke informatie: informatie neergelegd in documenten die berusten bij een
orgaan, persoon of college als bedoeld in artikel 2.2, eerste lid, of informatie die
krachtens artikel 2.3 door een bestuursorgaan kan worden gevorderd.
Artikel 4.1
1 Eenieder kan een verzoek om publieke informatie richten tot een
bestuursorgaan of een onder verantwoordelijkheid van een
bestuursorgaan werkzame instelling, dienst of bedrijf. In het laatste geval
beslist het verantwoordelijke bestuursorgaan op het verzoek.
2 Een verzoek kan mondeling of schriftelijk worden ingediend en kan
elektronisch worden verzonden op de door het bestuursorgaan
aangegeven wijze.
3 De verzoeker behoeft bij zijn verzoek geen belang te stellen.
4 De verzoeker vermeldt bij zijn verzoek de aangelegenheid of het daarop
betrekking hebbende document, waarover hij informatie wenst te
ontvangen.
5 Indien een verzoek te algemeen geformuleerd is, verzoekt het
bestuursorgaan binnen twee weken na ontvangst van het verzoek de
verzoeker om het verzoek te preciseren en is het de verzoeker daarbij
behulpzaam.
6 Het bestuursorgaan kan besluiten een verzoek niet te behandelen, indien
de verzoeker niet meewerkt aan een verzoek tot precisering als bedoeld
het vijfde lid. In afwijking van artikel 4:5, vierde lid, van de Algemene wet
bestuursrecht wordt het besluit om het verzoek niet te behandelen aan de
verzoeker bekendgemaakt binnen twee weken nadat het verzoek is
gepreciseerd of nadat de daarvoor gestelde termijn ongebruikt is
verstreken.
7 Een verzoek om informatie wordt ingewilligd met inachtneming van het
bepaalde in hoofdstuk 5.
Artikel 4.4
1 Het bestuursorgaan beslist op het verzoek om informatie zo spoedig
mogelijk, doch uiterlijk binnen vier weken gerekend vanaf de dag na die
waarop het verzoek is ontvangen.
2 Het bestuursorgaan kan de beslissing voor ten hoogste twee weken
verdagen, indien de omvang of de gecompliceerdheid van de informatie
een verlenging rechtvaardigt. Van de verdaging wordt voor de afloop van
de eerste termijn schriftelijk gemotiveerd mededeling gedaan aan de
verzoeker.
3 Onverminderd artikel 4:15 van de Algemene wet bestuursrecht wordt de
termijn voor het geven van een beschikking opgeschort gerekend vanaf
de dag na die waarop het bestuursorgaan de verzoeker meedeelt dat
toepassing is gegeven aan artikel 4:8 van de Algemene wet
Pagina 6 van 8bestuursrecht, tot en met de dag waarop door de belanghebbende of
Onze referentie
belanghebbenden een zienswijze naar voren is gebracht of de daarvoor
gestelde termijn ongebruikt is verstreken.
4 Indien de opschorting, bedoeld in het derde lid, eindigt, doet het
bestuursorgaan daarvan zo spoedig mogelijk mededeling aan de
verzoeker, onder vermelding van de termijn binnen welke de beschikking
alsnog moet worden gegeven.
5 Indien het bestuursorgaan heeft besloten informatie te verstrekken, wordt
de informatie verstrekt tegelijk met de bekendmaking van het besluit,
tenzij naar verwachting een belanghebbende bezwaar daartegen heeft, in
welk geval de informatie wordt verstrekt twee weken nadat de beslissing
is bekendgemaakt. Indien wordt verzocht om een voorlopige voorziening
als bedoeld in artikel 8:81 van de Algemene wet bestuursrecht, wordt de
openbaarmaking opgeschort totdat de voorzieningenrechter uitspraak
heeft gedaan of het verzoek is ingetrokken.
6 Indien het bestuursorgaan heeft besloten informatie te verstrekken die
rechtstreeks betrekking heeft op een derde of die van een derde
afkomstig is, deelt het bestuursorgaan dit besluit gelijktijdig mede aan
deze derde.
Artikel 4.5
1 Het bestuursorgaan verstrekt de informatie in de door verzoeker
verzochte vorm of, indien dit redelijkerwijs niet gevergd kan worden, met
inachtneming van het bepaalde in artikel 2.4, derde lid.
2 Indien de informatie reeds in een voor de verzoeker gemakkelijk
toegankelijke vorm voor het publiek beschikbaar is, wijst het
bestuursorgaan de verzoeker daarop.
Artikel 5.1
1 Het openbaar maken van informatie ingevolge deze wet blijft achterwege
voor zover dit:
a. de eenheid van de Kroon in gevaar zou kunnen brengen;
b. de veiligheid van de Staat zou kunnen schaden;
c. bedrijfs- en fabricagegegevens betreft die door natuurlijke
personen of rechtspersonen vertrouwelijk aan de overheid zijn
meegedeeld;
d. persoonsgegevens betreft als bedoeld in paragraaf 3.1
onderscheidenlijk paragraaf 3.2 van de Uitvoeringswet Algemene
verordening gegevensbescherming, tenzij de betrokkene
uitdrukkelijk toestemming heeft gegeven voor de openbaarmaking
van deze persoonsgegevens of deze persoonsgegevens kennelijk
door de betrokkene openbaar zijn gemaakt;
e. nummers betreft die dienen ter identificatie van personen die bij
wet of algemene maatregel van bestuur zijn voorgeschreven als
bedoeld in artikel 46 van de Uitvoeringswet Algemene verordening
gegevensbescherming, tenzij de verstrekking kennelijk geen
inbreuk op de levenssfeer maakt.
2 Het openbaar maken van informatie blijft eveneens achterwege voor
zover het belang daarvan niet opweegt tegen de volgende belangen:
a. de betrekkingen van Nederland met andere landen en staten en
met internationale organisaties;
Pagina 7 van 8b. de economische of financiële belangen van de Staat, andere
Onze referentie
publiekrechtelijke lichamen of bestuursorganen, in geval van
milieu-informatie slechts voor zover de informatie betrekking
heeft op handelingen met een vertrouwelijk karakter;
c. de opsporing en vervolging van strafbare feiten;
d. de inspectie, controle en toezicht door bestuursorganen;
e. de eerbiediging van de persoonlijke levenssfeer;
f. de bescherming van andere dan in het eerste lid, onderdeel c,
genoemde concurrentiegevoelige bedrijfs- en
fabricagegegevensgegevens;
g. de bescherming van het milieu waarop deze informatie betrekking
heeft;
h. de beveiliging van personen en bedrijven en het voorkomen van
sabotage;
i. het goed functioneren van de Staat, andere publiekrechtelijke
lichamen of bestuursorganen.
3 Indien een verzoek tot openbaarmaking op een van de in het tweede lid
genoemde gronden wordt afgewezen, bevat het besluit hiervoor een
uitdrukkelijke motivering.
4 Openbaarmaking kan tijdelijk achterwege blijven, indien het belang van
de geadresseerde van de informatie om als eerste kennis te nemen van
de informatie dit kennelijk vereist. Het bestuursorgaan doet mededeling
aan de verzoeker van de termijn waarbinnen de openbaarmaking alsnog
zal geschieden.
5 In uitzonderlijke gevallen kan openbaarmaking van andere informatie dan
milieu-informatie voorts achterwege blijven indien openbaarmaking
onevenredige benadeling toebrengt aan een ander belang dan genoemd in
het eerste of tweede lid en het algemeen belang van openbaarheid niet
tegen deze benadeling opweegt. Het bestuursorgaan baseert een
beslissing tot achterwege laten van de openbaarmaking van enige
informatie op deze grond ten aanzien van dezelfde informatie niet tevens
op een van de in het eerste of tweede lid genoemde gronden.
6 Het openbaar maken van informatie blijft in afwijking van het eerste lid,
onderdeel c, in geval van milieu-informatie eveneens achterwege voor
zover daardoor het in het eerste lid, onderdeel c, genoemde belang
ernstig geschaad wordt en het algemeen belang van openbaarheid van
informatie niet opweegt tegen deze schade.
7 Het eerste en tweede lid zijn niet van toepassing op milieu-informatie die
betrekking heeft op emissies in het milieu.
Pagina 8 van 8