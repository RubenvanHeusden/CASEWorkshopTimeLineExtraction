File id: 121 File title: besluit-woo-taken-crkbo.pdf.
Belastingdienst, Postbus 5105, 7600 GL, Almelo
Midden- en
kleinbedrijf
Kantoor Almelo
Stationsstraat 5
7607 GX Almelo
Postbus 5105
7600 GL Almelo
www.belastingdienst.nl
Telefoonnummer
Mail
@belastingdienst.nl
Datum
Betreft: beslissing op verzoek (Woo) 2 mei 2022
Team
Formeel recht
Geachte , Behandeld door
Op 16 februari 2022 hebben wij van u een bericht ontvangen waarin u namens uw
cliënt een beroep doet op de Wob (Wet
openbaarheid van bestuur). Ik heb het verzoek behandeld. Door middel van deze
brief beslis ik op uw verzoek.
Procedure
Ik heb u op 15 februari 2022 gemaild in het kader van een lopende Wob-
beroepsprocedure van uw cliënt. Vervolgens heeft u op 16 februari 2022 een
nieuw Wob-verzoek bij mij ingediend. Op 16 maart 2022 heb ik de beslistermijn
met vier weken verlengd, op 12 april heb ik u geïnformeerd over de laatste stand
van zaken en de verwachting uitgesproken dat ik eind april op het verzoek beslis.
Ik bied u mijn excuses aan voor het feit dat er te laat op het verzoek is beslist.
Per 1 mei 2022 is de Wet Open Overheid (hierna: Woo) in werking getreden, deze
wet heeft de Wob vervangen. Omdat er niet is voorzien in overgangsrecht en ik ná
30 april 2022 beslis op uw verzoek heb ik uw Wob-verzoek als verzoek op basis
van de Woo aangemerkt.
Woo-verzoek
Het verzoek richt zich op ‘(alle) besluiten of (interne) beleidsnotities van het
Ministerie van Financiën en/of de Belastingdienst met betrekking tot het
toekennen van de taken aan het CRKBO’ en ‘(alle) (schriftelijke) documentatie met
betrekking tot de evaluatie en controle op de toegekende taken aan het
CRKBO’.
Wettelijk kader
Uitgangspunt van de Woo is dat - in het belang van een goede en democratische
bestuursvoering - overheidsdocumenten onder meer op verzoek openbaar worden
gemaakt. Dit uitgangspunt geldt niet als een specifieke geheimhoudingsplicht zich
ertegen verzet of als één of meer wettelijke uitzonderingsgronden van toepassing
zijn. Het verzoek moet betrekking hebben op documenten die feitelijk beschikbaar
zijn en niet al openbaar gemaakt zijn.
Paginanummer 1 van 2Beoordeling van uw verzoek
Midden- en kleinbedrijf
Ik heb de volgende stukken aangetroffen:
Kantoor Almelo
Titel document Bijlage Datum
2 mei 2022
2012-09-05 Memo inzake beroepsonderwijs 1
2013-02-13 Memo splitsen register 2
CRKBO Evaluatie 2011 Instelling 3
Evaluatierapport jan 2012 4
Notitie beroepsonderwijs 5
Notitie beroepsonderwijs aanvulling 6
In bovengenoemde stukken komen persoonsgegevens voor. Dit zijn gegevens die
herleidbaar zijn tot een persoon, zoals onder meer namen, e-mailadressen en
telefoonnummers. Het betreft persoonsgegevens van betrokken ambtenaren en
derden. Ik weeg het belang van eerbiediging van de persoonlijke levenssfeer
zwaarder dan het belang van openbaarmaking. De informatie die ziet op
persoonsgegevens maak ik dus niet openbaar, voor het overige is geen gebruik
gemaakt van uitzonderingsgronden.
U treft de stukken die ik openbaar maak als bijlage bij dit besluit aan.
Beslissing
Ik kom tegemoet aan uw verzoek.
Rechtsmiddelenverwijzing
Deze brief is een besluit in de zin van de Algemene wet bestuursrecht (Awb).
Indien u het niet eens bent met mijn beslissing kunt u binnen zes weken na
dagtekening van dit besluit bezwaar maken.
Het bezwaarschrift moet worden gericht aan:
de Staatssecretaris van Financiën
Postbus 5105
7600 GL Almelo
Het bezwaarschrift moet door de indiener zijn ondertekend en bevat ten minste
zijn naam en adres, de dagtekening, een omschrijving van de beschikking
waartegen het bezwaar is gericht en de gronden waarop het bezwaar rust.
Hoogachtend,
namens de staatsecretaris van Financiën – Fiscaliteit en Belastingdienst,
Paginanummer 2 van 2