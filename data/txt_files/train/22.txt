File id: 22 File title: 2021-56-besluit.pdf.
Retouradres Postbus 20901 2500 EX Den Haag
Directoraat-Generaal Water
en Bodem
Dir. Waterkwaliteit,
Ondergrond en Marien
Postbus 20901
Den Haag
2500 EX
Contactpersoon
wob-loket@minienw.nl
Ons kenmerk
IENW/BSK-2022/18711
Datum 10 maart 2022
Betreft Wob-verzoek 2021-56
Geachte ,
In uw e-mail van 21 september 2021 heeft u met een beroep op de Wet
openbaarheid van bestuur (hierna: Wob) verzocht om documenten met
betrekking tot de collectieve zuivering afvalwater
gewasbeschermingsmiddelen afvalwaterzuiveringsinstallatie Nieuwe Waterweg
in de gemeente Westland.
De bestuurlijke aangelegenheid waarop uw Wob-verzoek betrekking heeft,
betreft de toestand en de voorgenomen verbetering van de Nederlandse
waterkwaliteit van het oppervlaktewater en grondwater.
Met betrekking tot bovengenoemde bestuurlijke aangelegenheid verzoekt u
om het volgende:
 Het RIVM rapport “Risicogrenzen voor bromaat in
oppervlaktewater. Afleiding volgens de methodiek van de
Kaderrichtlijn Water”, alle conceptversies daarvan en het definitieve
rapport (indien inmiddels beschikbaar), inclusief begeleidende
brieven, alle bijlagen en bijbehorende stukken;
 Alle overeenkomsten, brieven, mails, telefoonnotities,
whatsapp-berichten en alle andere interne en externe
correspondentie, ook concepten daarvan, die onderling
overeengekomen of onderling gewisseld zijn tussen uw ministerie,
het Hoogheemraadschap van Delfland, de provincie Zuid-Holland, de
gemeente Westland, en alle landelijke en regionale
(belangen)organisaties en andere partijen en adviesinstanties die
betrokken zijn dan wel actief zijn in de glastuinbouw;
 agenda’s, notulen en verslagen van bijeenkomsten,
aantekeningen, afkomstig van bovengenoemde en andere relevante
instanties, voor zover deze onder uw overheidsorganisatie berusten;
 alle andere stukken in de ruimste zin, zoals rapportages,
bestuurlijke en ambtelijke stukken, interne en externe adviezen,
toelichtingen, exploitatiestukken, beschrijvingen, ook concepten
daarvan, alsmede aantekeningen van ambtenaren, bestuurders en
medewerkers, afkomstig van bovengenoemde en andere relevante
instanties, voor zover deze onder uw overheidsorganisatie berusten.
Pagina 1 van 8Verloop van de procedure
De ontvangst van uw verzoek is schriftelijk bevestigd bij e-mail van 22
september 2021.
Over dit verzoek hebt u op 1 oktober 2021 contact gehad met een
medewerker van het ministerie. In dit gesprek is u verteld dat het rapport
“Risicogrenzen voor bromaat in oppervlaktewater. Afleiding volgens de
methodiek van de Kaderrichtlijn Water van het RIVM” waar u om verzoekt in
uw Wob-verzoek, reeds openbaar is. U is gevraagd of het ministerie een
verwijzing naar de vindplaats van dat rapport kan toezenden en of daarmee
uw verzoek om informatie is beantwoord. U heeft aangegeven dat u graag de
verwijzing per e-mail ontvangt, maar dat uw verzoek om de overige
informatie daarmee niet is beantwoord.
In de e-mail van 1 oktober 2021 is aan u de volgende link naar het rapport
toegestuurd:
https://www.rivm.nl/publicaties/risicogrenzen-voor-bromaat-in-oppervlaktewater-afleiding-volgens-methodiek-van#abstracten
Bij e-mail van 19 oktober 2021 is de beslistermijn op uw verzoek met vier
weken verdaagd.
Bij e-mail van 15 november 2021 is aan u medegedeeld dat de beslistermijn
is opgeschort met twee weken vanwege het vragen van zienswijzen aan
derden.
Bij e-mail van 30 november 2021 is aan u medegedeeld dat de opschorting is
geëindigd en de beslistermijn is verstreken.
Wettelijk kader
Uw verzoek valt onder de reikwijdte van de Wob. Voor de relevante
wetsartikelen verwijs ik u naar bijlage 1.
Inventarisatie documenten
Op basis van uw verzoek zijn in totaal 96 documenten aangetroffen. Deze
documenten zijn opgenomen in een inventarislijst die als bijlage 2 bij dit
besluit is gevoegd.
Zienswijzen
Bij e-mail van 15 november 2021 bent u erover geïnformeerd dat er derde
belanghebbenden zijn bij de openbaarmaking van de documenten en dat deze
in de gelegenheid zijn gesteld hierover hun zienswijze te geven.
De zienswijzen van de derde belanghebbenden heb ik in mijn
belangenafweging meegenomen.
Besluit
Ik heb besloten uw verzoek gedeeltelijk te honoreren en de documenten zoals
weergegeven op de inventarislijst geheel of gedeeltelijk openbaar te maken,
dan wel niet openbaar te maken. Voor de motivering verwijs ik naar het
onderdeel “Overwegingen” van dit besluit. De inventarislijst maakt integraal
onderdeel uit van dit besluit. Voor de weigeringsgronden wil ik u verwijzen
naar de inventarislijst.
Pagina 2 van 8Overwegingen
Ingevolge artikel 3, vijfde lid, van de Wob, wordt een verzoek om informatie
ingewilligd met inachtneming van het bepaalde in de artikelen 10 en 11 van
de Wob.
De eerbiediging van de persoonlijke levenssfeer (artikel 10.2.e. Wob)
Op grond van artikel 10, tweede lid, aanhef en onder e, van de Wob blijft
verstrekking van informatie achterwege voor zover het belang daarvan niet
opweegt tegen het belang dat de persoonlijke levenssfeer wordt geëerbiedigd.
In een aantal documenten staan persoonsgegevens. Dit zijn gegevens die
herleidbaar zijn tot een persoon, zoals namen, e-mailadressen,
functieaanduidingen en rechtstreekse telefoonnummers. Deze gegevens maak
ik niet openbaar.
Ik ben van oordeel dat de bescherming van de persoonlijke levenssfeer van
betrokkenen ten aanzien van persoonsgegevens prevaleert boven het belang
van openbaarmaking. Uit de documenten heb ik ook handtekeningen
verwijderd. Dit heb ik mede gedaan met het oog op het voorkomen van
identiteitsfraude. De genoemde persoonsgegevens heb ik onleesbaar gemaakt
onder vermelding van 10.2.e.
Het voorkomen van onevenredige bevoordeling of benadeling (artikel 10.2.g
Wob)
Op grond van artikel 10, tweede lid, aanhef en onder g, van de Wob, blijft
verstrekking van informatie achterwege voor zover het belang daarvan niet
opweegt tegen het belang van het voorkomen van onevenredige bevoordeling
of benadeling van bij de aangelegenheid betrokken natuurlijke personen of
rechtspersonen dan wel van derden.
In de documenten staan e-mailadressen van een interne postbus en/of
toegangscodes naar digitale vergaderingen die niet zijn bedoeld voor derden
om de betreffende organisatie te benaderen of om aan de vergaderingen deel
te nemen. Openbaarmaking zal naar mijn oordeel leiden tot onevenredige
benadeling van die organisaties en of deelnemers van de bijeenkomsten, en
vergroot het risico op misbruik, overbelasting en onheus gebruik. Ik laat
onder deze omstandigheden het belang van voorkoming van onevenredige
benadeling zwaarder wegen dan het belang van de openbaarheid van
informatie.
In de documenten 39, 57 en 58 staan opvattingen die per e-mail zijn
uitgewisseld tussen ambtenaren (en derden) die betrokken zijn bij de
onderhavige bestuurlijke aangelegenheid. Deze opvattingen zijn in het kader
van beleidsvorming uitgewisseld. Ik maak deze opvattingen niet openbaar,
omdat dit naar mijn oordeel kan leiden tot onevenredige benadeling van mijn
ministerie. Openbaarmaking kan immers tot gevolg hebben dat de betreffende
betrokkenen in de toekomst terughoudender zullen zijn om opvattingen uit te
wisselen in het kader van een beleidsvormingstraject. Zij zullen zich in dat
opzicht minder vrij voelen informatie te delen, van gedachten te wisselen en
voorstellen te doen. Daarom besluit ik deze gegevens op grond artikel 10,
tweede lid, aanhef en onder g van de Wob, niet openbaar te maken.
Persoonlijke beleidsopvattingen uit intern beraad (artikel 11.1 Wob)
Artikel 11, eerste lid, van de Wob bepaalt dat in geval van een verzoek om
informatie uit documenten opgesteld ten behoeve van intern beraad, geen
informatie wordt verstrekt over daarin opgenomen persoonlijke
beleidsopvattingen.
Onder persoonlijke beleidsopvattingen worden op grond van artikel 1, aanhef
en onder f, van de Wob verstaan: een opvatting, voorstel, aanbeveling of
Pagina 3 van 8conclusie van een of meer personen over een bestuurlijke aangelegenheid en
de daartoe door hen aangevoerde argumenten. Feiten, prognoses,
beleidsalternatieven, de gevolgen van een bepaald beleidsalternatief of andere
onderdelen met een overwegend objectief karakter merk ik niet aan als
persoonlijke beleidsopvattingen.
Artikel 11, tweede lid, van de Wob bepaalt dat over persoonlijke
beleidsopvattingen met het oog op een goede democratische bestuursvoering
informatie kan worden verstrekt, maar niet in tot personen herleidbare vorm.
In dit geval is er aanleiding openheid te geven over de gedachtewisseling die
aan de besluitvorming vooraf is gegaan. In het belang van een evenwichtig
beeld van de besluitvorming/ ter voorkoming van een onvolledig of verkeerd
beeld, acht ik openheid over de persoonlijke beleidsopvattingen gewenst. Ik
besluit daarom met toepassing van artikel 11, tweede lid, van de Wob, de
persoonlijke beleidsopvattingen (grotendeels) openbaar te maken in niet tot
personen herleidbare vorm.
Ten aanzien van een aantal passages in documenten ga ik evenwel niet over
tot het openbaar maken van daarin opgenomen persoonlijke
beleidsopvattingen ook niet in geanonimiseerde vorm. Het gaat hierbij om de
volgende situaties.
De conceptversies van documenten en/of tekstuele voorstellen op deze
conceptversies maak ik niet openbaar. Deze zijn bij uitstek bedoeld om in een
vrije en open gedachtewisseling te beraadslagen en te komen tot
besluitvorming. Het belang van het functioneren van een bestuursorgaan
komt ernstig in het gedrang als deze communicatie openbaar wordt. Ik acht
het ook niet in het belang van een goede en democratische bestuursvoering
dat van eenzelfde document meerdere versies in het publieke domein in
omloop zijn, met als mogelijk gevolg dat onduidelijkheid ontstaat over de
inhoud van het betreffende document. De definitieve versies van de betrokken
documenten zijn reeds openbaar en overige definitieve documenten worden
met dit besluit (gedeeltelijk) openbaar gemaakt. Met het openbaar maken van
de definitieve versie wordt het belang van openbaarheid naar mijn oordeel
voldoende gediend. Om die reden maak ik de concepten niet openbaar op
grond van artikel 11, eerste lid, en artikel 10, tweede lid, onder g, van de
Wob.
Uit de documenten 43 en 56 kan worden afgeleid van wie de berichten – en
dus deze persoonlijke beleidsopvattingen - afkomstig zijn, aangezien een zeer
beperkte en aanwijsbare kring ambtenaren zich hiermee bezighouden. Er is
sprake van herleidbaarheid tot de betrokken ambtenaren. De bescherming
van de persoonlijke levenssfeer van deze ambtenaren weeg ik zwaarder dan
openbaarmaking van de persoonlijke beleidsopvattingen.
Voor wat betreft milieu-informatie die als persoonlijke beleidsopvatting moet
worden aangemerkt, merk ik op dat het algemeen belang van de
openbaarheid naar mijn oordeel niet opweegt tegen het belang van de
vertrouwelijkheid van deze gegevens. Ik zal deze informatie dan ook niet
verstrekken.
Wijze van openbaarmaking
De documenten zoals vermeld op de inventarislijst worden u per e-mail
toegezonden.
Afschrift aan belanghebbenden
Een afschrift van dit besluit zend ik geanonimiseerd aan de belanghebbenden.
Pagina 4 van 8Plaatsing op internet
Dit besluit en de openbaar gemaakte documenten worden geanonimiseerd
op www.rijksoverheid.nl geplaatst.
Ik vertrouw erop u hiermee voldoende te hebben geïnformeerd.
Hoogachtend,
DE MINISTER VAN INFRASTRUCTUUR EN WATERSTAAT,
namens deze,
De DIRECTEUR-GENERAAL WATER BODEM
Dhr. drs. J.H. Slootmaker
Pagina 5 van 8Bezwaarclausule
Voor nadere informatie over dit besluit kunt u terecht bij de hierboven genoemde
contactpersoon. Op grond van de Algemene wet bestuursrecht kunnen
belanghebbenden een bezwaarschrift indienen tegen dit besluit binnen zes weken
na de dag waarop dit is bekendgemaakt. Het bezwaarschrift moet worden gericht
aan de minister van Infrastructuur en Waterstaat, ter attentie van Hoofddirectie
Bestuurlijke en Juridische Zaken, afdeling Algemeen Bestuurlijk-Juridische Zaken,
postbus 20901, 2500 EX Den Haag.
Het bezwaarschrift dient te zijn ondertekend en ten minste te bevatten:
a. naam en adres van de indiener;
b. de dagtekening;
c. een omschrijving van het besluit waartegen het bezwaarschrift zich richt (datum
en nummer of kenmerk);
d. een opgave van de redenen waarom men zich met het besluit niet kan
verenigen;
e. zo mogelijk een afschrift van het besluit waartegen het bezwaarschrift zich
richt.
Het niet voldoen aan deze eisen kan leiden tot niet-ontvankelijkheid van het
bezwaarschrift.
Een bezwaarschrift kan uitsluitend per gewone post en niet per e-mail worden
ingediend.
Machtigt u iemand om namens u bezwaar te maken? Stuur dan ook een kopie van
de machtiging mee. Bij indiening van een bezwaarschrift namens een
rechtspersoon, dient u documenten mee te sturen (origineel uittreksel uit het
handelsregister en/of een kopie van de statuten van de rechtspersoon) waaruit
blijkt dat u bevoegd bent namens de rechtspersoon op te treden.
Pagina 6 van 8Bijlage 1 – Relevante artikelen uit de Wob
Artikel 10
1. Het verstrekken van informatie ingevolge deze wet blijft achterwege voor zover dit:
a. de eenheid van de Kroon in gevaar zou kunnen brengen;
b. de veiligheid van de Staat zou kunnen schaden;
c. bedrijfs- en fabricagegegevens betreft, die door natuurlijke personen of
rechtspersonen vertrouwelijk aan de overheid zijn meegedeeld;
d. persoonsgegevens betreft als bedoeld in de artikelen 9, 10 en 87 van de Algemene
verordening gegevensbescherming, tenzij de verstrekking kennelijk geen inbreuk op
de persoonlijke levenssfeer maakt.
2. Het verstrekken van informatie ingevolge deze wet blijft eveneens achterwege voor zover
het belang daarvan niet opweegt tegen de volgende belangen:
a. de betrekkingen van Nederland met andere staten en met internationale organisaties;
b. de economische of financiële belangen van de Staat, de andere publiekrechtelijke
lichamen of de in artikel 1a, onder c en d, bedoelde bestuursorganen;
c. de opsporing en vervolging van strafbare feiten;
d. inspectie, controle en toezicht door bestuursorganen;
e. de eerbiediging van de persoonlijke levenssfeer;
f. het belang, dat de geadresseerde erbij heeft als eerste kennis te kunnen nemen van
de informatie;
g. het voorkomen van onevenredige bevoordeling of benadeling van bij de
aangelegenheid betrokken natuurlijke personen of rechtspersonen dan wel van
derden.
3. Het tweede lid, aanhef en onder e, is niet van toepassing voor zover de betrokken persoon
heeft ingestemd met openbaarmaking.
4. Het eerste lid, aanhef en onder c en d, het tweede lid, aanhef en onder e, en het zevende
lid, aanhef en onder a, zijn niet van toepassing voor zover het milieu-informatie betreft die
betrekking heeft op emissies in het milieu. Voorts blijft in afwijking van het eerste lid, aanhef
en onder c, het verstrekken van milieu-informatie uitsluitend achterwege voor zover het belang
van openbaarmaking niet opweegt tegen het daar genoemde belang.
5. Het tweede lid, aanhef en onder b, is van toepassing op het verstrekken van milieu-
informatie voor zover deze handelingen betreft met een vertrouwelijk karakter.
6. Het tweede lid, aanhef en onder g, is niet van toepassing op het verstrekken van milieu-
informatie.
7. Het verstrekken van milieu-informatie ingevolge deze wet blijft eveneens achterwege voor
zover het belang daarvan niet opweegt tegen de volgende belangen:
a. de bescherming van het milieu waarop deze informatie betrekking heeft;
b. de beveiliging van bedrijven en het voorkomen van sabotage.
8. Voor zover het vierde lid, eerste volzin, niet van toepassing is, wordt bij het toepassen van
het eerste, tweede en zevende lid op milieu-informatie in aanmerking genomen of deze
informatie betrekking heeft op emissies in het milieu.
Artikel 11
1. In geval van een verzoek om informatie uit documenten, opgesteld ten behoeve van intern
beraad, wordt geen informatie verstrekt over daarin opgenomen persoonlijke
beleidsopvattingen.
2. Over persoonlijke beleidsopvattingen kan met het oog op een goede en democratische
bestuursvoering informatie worden verstrekt in niet tot personen herleidbare vorm. Indien
Pagina 7 van 8degene die deze opvattingen heeft geuit of zich erachter heeft gesteld, daarmee heeft
ingestemd, kan de informatie in tot personen herleidbare vorm worden verstrekt.
3. Met betrekking tot adviezen van een ambtelijke of gemengd samengestelde
adviescommissie kan het verstrekken van informatie over de daarin opgenomen persoonlijke
beleidsopvattingen plaatsvinden, indien het voornemen daartoe door het bestuursorgaan dat
het rechtstreeks aangaat aan de leden van de adviescommissie voor de aanvang van hun
werkzaamheden kenbaar is gemaakt.
4. In afwijking van het eerste lid wordt bij milieu-informatie het belang van de bescherming
van de persoonlijke beleidsopvattingen afgewogen tegen het belang van openbaarmaking.
Informatie over persoonlijke beleidsopvattingen kan worden verstrekt in niet tot personen
herleidbare vorm. Het tweede lid, tweede volzin, is van overeenkomstige toepassing.
Pagina 8 van 8