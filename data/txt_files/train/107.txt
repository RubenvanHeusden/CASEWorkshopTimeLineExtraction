File id: 107 File title: besluit-wob-regeling-overdrachtsbelasting.pdf.
> Retouradres Postbus 20201 2500 EE Den Haag
Directie Juridische Zaken
Korte Voorhout 7
2511 CW Den Haag
Postbus 20201
2500 EE Den Haag
www.rijksoverheid.nl
Inlichtingen
E wobverzoekendjz@minfin.nl
www.minfin.nl
Ons kenmerk
2021-0000254789
Uw brief (kenmerk)
Per e-mail: 17 januari 2021
Datum 4 april 2022
Bijlagen
Betreft Besluit op uw Wob-verzoek inzake de regeling A - Relevante artikelen Wob
Overdrachtsbelasting, verruiming termijn bij B - Inventarislijst
C - Documenten
doorverkoop
Geachte,
In uw email van 17 januari 2021 heeft u met een beroep op de Wet openbaarheid
van bestuur (hierna: Wob) verzocht om informatie over de Regeling
Overdrachtsbelasting, verruiming termijn bij doorverkoop.
U vraagt documenten “die betrekking hebben op onderstaande vragen:
 Op basis van welke afwegingen is de beslissing genomen om deze termijn
te verruimen naar 36 maanden?
 Wat zijn de achtergronden/redenen geweest voor de totstandkoming van
de regeling Overdrachtsbelasting, verruiming termijn bij doorverkoop.”
De ontvangst van uw verzoek heb ik u schriftelijk bevestigd bij brief van 21
januari 2021, met kenmerk 2021-0000011999. Met deze brief is de beslistermijn
met vier weken verdaagd tot 15 maart 2021. Het is helaas niet gelukt om binnen
de wettelijke termijn op uw Wob-verzoek te beslissen. Hiervoor bied ik u mijn
excuses aan.
Besluit
Ik besluit de door u gevraagde informatie gedeeltelijk openbaar te maken. Ik licht
mijn besluit hieronder toe.
Inventarisatie documenten
Op basis van uw verzoek zijn meerdere documenten aangetroffen. Deze
documenten zijn opgenomen in een inventarislijst, zie hiertoe bijlage B.
Reeds openbare documenten
Diverse documenten zijn al openbaar. Voor de vindplaats daarvan verwijs ik naar
bijlage B.
Buiten reikwijdte verzoek of dubbel
Een aantal documenten bevat passages die over andere onderwerpen gaan dan
de hierboven genoemde onderwerpen van uw verzoek. Deze passages vallen
inhoudelijk niet binnen de reikwijdte van uw verzoek. Om die reden heb ik de
passages onleesbaar gemaakt onder van vermelding van ‘buiten verzoek’. Dit is
eveneens in de inventarislijst aangegeven.
Pagina 1 van 5Daarnaast bevat een aantal documenten passages die dubbel zijn. Deze passages
Directie Juridische Zaken
worden eenmalig verstrekt, voor het overige zijn deze passages onleesbaar
gemaakt onder vermelding van ‘dubbel’.
Ons kenmerk
2021-0000254789
Wanneer pagina’s geheel buiten het verzoek vallen of dubbel zijn, worden deze
geheel uit de set met documenten gehaald. Wanneer dit het geval is, is dit
eveneens aangegeven in het document ‘Bijlage C – openbaar te maken
documenten’.
Derde-belanghebbenden
Bij de openbaarmaking van diverse documenten spelen belangen van derden een
rol. Deze derde-belanghebbenden zijn vooraf gevraagd om hun mening te geven
over de voorgenomen wijze van openbaarmaking van de documenten.
Eén derde-belanghebbende maakt bezwaar tegen openbaarmaking van een
bedrijfsnaam op grond van artikel 10, tweede lid, onder g, van de Wob, omdat
sprake zou zijn van onevenredige benadeling. Deze bedrijfsnaam wordt in enkele
documenten genoemd. Hieruit blijkt onder andere dat dit bedrijf een gesprek
heeft gehad met de toenmalige staatssecretaris. De betrokkene vermoedt dat de
openbaarmaking van zijn bedrijfsnaam kan leiden tot een aansprakelijkstelling en
eventuele juridische procedure. De zienswijze van deze derde-belanghebbende
heb ik in mijn belangenafweging meegenomen. Ik volg de derde-belanghebbende
hierin niet.
Openbaarmaking van informatie blijft achterwege voor zover het belang daarvan
niet opweegt tegen het belang van het voorkomen van onevenredige
bevoordeling of benadeling van belanghebbenden bij die informatie. Hiertoe merk
ik het volgende op.
Ik ben van mening dat openbaarmaking van de bedrijfsnaam zwaarder weegt dan
het belang van het voorkomen van onevenredige benadeling van de betrokken
derde. Het is op dit moment onduidelijk of daadwerkelijk een juridische procedure
zal worden gestart door een derde of derden. Het gaat om een vermoeden en
daarmee is niet aannemelijk dat een direct onevenredig nadeel uit de
openbaarmaking zal volgen. Verder is het in het kader van de Wob niet relevant
of de verzoeker een specifiek belang heeft en wat zijn of haar belang dan zou
zijn. Dit kan ik niet meenemen in mijn belangenafweging en daarom heb ik de
betreffende bedrijfsnaam niet gelakt op grond van artikel 10, tweede lid, onder g,
van de Wob.
Wettelijk kader
Uw verzoek om informatie is beoordeeld op grond van de Wob. Het recht op
openbaarmaking dient het publieke belang van een goede en democratische
bestuursvoering. Het komt iedere burger in gelijke mate toe. Er wordt niet
gekeken naar het specifieke belang van de verzoeker.
Openbaarmaking in de zin van de Wob betekent openbaarmaking voor iedereen.
In dat licht vindt de afweging dan ook plaats. Hierbij wordt getoetst aan de
artikelen 10 en 11 van de Wob waarin is aangegeven in welke gevallen
openbaarmaking kan of moet worden geweigerd. Voorts kan het bestuursorgaan
besluiten om op grond van de uitzonderingsgronden genoemd in de artikelen 10
en 11 van de Wob (zie bijlage A) of op grond van eventuele bijzondere
openbaarmakingsregimes documenten (gedeeltelijk) niet openbaar te maken.
Pagina 2 van 5Motivering
Directie Juridische Zaken
De eerbiediging van de persoonlijke levenssfeer (artikel 10, tweede lid, onder e,
van de Wob)
Ons kenmerk
Op grond van artikel 10, tweede lid, aanhef en onder e, van de Wob blijft
2021-0000254789
verstrekking van informatie achterwege voor zover het belang daarvan niet
opweegt tegen het belang dat de persoonlijke levenssfeer wordt geëerbiedigd.
In diverse documenten staan persoonsgegevens. Dit betreft gegevens die
herleidbaar zijn tot een persoon, zoals onder meer namen,
e-mailadressen, functienamen en telefoonnummers.
Ik ben van oordeel dat ten aanzien van deze gegevens het belang dat de
persoonlijke levenssfeer wordt geëerbiedigd, zwaarder moet wegen dan het
belang van openbaarheid. Daarom heb ik de persoonsgegevens verwijderd uit
deze documenten.
Voor zover het de namen, e-mailadressen, functienamen en telefoonnummers
van ambtenaren betreft is hierbij het volgende van belang. In het kader van goed
werkgeverschap ben ik van oordeel dat ten aanzien van deze gegevens het
belang dat de persoonlijke levenssfeer wordt geëerbiedigd, zwaarder moet wegen
dan het belang van openbaarheid. Dit ter bescherming van de persoonlijke
levenssfeer van de betrokken ambtenaar. Daarbij is van belang dat het hier niet
gaat om het opgeven van een naam aan een individuele burger die met een
ambtenaar in contact treedt, maar om openbaarmaking van de naam in de zin
van de Wob.
Persoonlijke beleidsopvattingen in een stuk voor intern beraad (artikel 11, eerste
lid, van de Wob)
Uitgangspunt van de Wob is dat overheidsinformatie openbaar is. Dit geldt in
beginsel ook voor documenten opgesteld ten behoeve van intern beraad. Dit is
het beraad over een bestuurlijke aangelegenheid binnen een bestuursorgaan, dan
wel binnen een kring van overheden in het kader van de gezamenlijke
verantwoordelijkheid voor een bestuurlijke aangelegenheid. Uit de
wetsgeschiedenis blijkt dat onder het begrip ‘documenten opgesteld ten behoeve
van intern beraad’ onder meer moeten worden begrepen: nota’s van ambtenaren
aan hun politieke en ambtelijk leidinggevenden, correspondentie tussen de
onderdelen van een ministerie en tussen ministeries onderling, concepten van
stukken, agenda’s, notulen, samenvattingen en conclusies van interne
besprekingen en rapporten van ambtelijke adviescommissies. Degene die de
stukken heeft opgesteld moet de bedoeling hebben gehad dat ze zouden dienen
voor intern beraad.
Artikel 11, eerste lid, van de Wob bepaalt dat uit documenten die zijn opgesteld
ten behoeve van intern beraad geen informatie wordt verstrekt over persoonlijke
beleidsopvattingen. Onder ‘persoonlijke beleidsopvattingen’ wordt verstaan:
ambtelijke adviezen, visies, standpunten en overwegingen. Dergelijke
opvattingen worden niet openbaar gemaakt omdat een zekere mate van
veiligheid en vertrouwelijkheid noodzakelijk is om te kunnen komen tot een
effectieve besluitvorming. Ambtenaren en bestuurders moeten onderling en met
bewindspersonen kunnen brainstormen. Feiten, prognoses, beleidsalternatieven,
de gevolgen van een bepaald beleidsalternatief of andere onderdelen met een
overwegend objectief karakter worden door mij niet beschouwd als persoonlijke
beleidsopvattingen. De totstandkoming van beleid en regelgeving wordt met de
openbaarheid van dergelijke informatie inzichtelijk.
Op grond van artikel 11, tweede lid, van de Wob kan ik besluiten informatie te
geven over persoonlijke beleidsopvattingen in het belang van een goede en
democratische bestuursvoering. In documenten ouder dan vijf jaar maak ik de
persoonlijke beleidsopvattingen in het belang van een goede en democratische
Pagina 3 van 5bestuursvoering openbaar, tenzij zwaarwegende belangen bestaan die zich tegen
Directie Juridische Zaken
openbaarmaking verzetten. Van dergelijke belangen is in onderhavig geval geen
sprake. Dit houdt in dat ik de persoonlijke beleidsopvattingen in de documenten Ons kenmerk
openbaar maak in niet tot personen herleidbare vorm. 2021-0000254789
Wijze van openbaarmaking
Voor de openbaarmaking van de documenten, maak ik gebruik van uitgestelde
openbaarmaking. U ontvangst wel al de inventarislijst. Het is mogelijk dat één
derde-belanghebbende bezwaar heeft tegen de openbaarmaking van enkele
documenten. Deze derde-belanghebbende krijgt twee weken na dagtekening van
het besluit de tijd om een bezwaarschrift in te dienen en de rechtbank te
verzoeken een voorlopige voorziening te treffen. Als de derde dit niet doet,
worden de documenten u na afloop van deze termijn toegestuurd. Als de derde
wel bezwaar maakt en verzoekt om een voorlopige voorziening, wordt deze
procedure afgewacht.
Plaatsing op internet
De stukken worden met een geanonimiseerde versie van dit besluit voor eenieder
kenbaar gemaakt op www.rijksoverheid.nl.
Een afschrift van dit besluit zend ik aan belanghebbenden.
Hoogachtend,
de staatsecretaris van Financiën – Belastingdienst en Fiscaliteit
mr. M.S. Bogtstra
Directeur Juridische Zaken
Deze brief is een besluit in de zin van de Algemene wet bestuursrecht. Op grond
van die wet kunt u tegen dit besluit binnen zes weken na de dag waarop dit
besluit is bekendgemaakt een bezwaarschrift indienen. Het bezwaarschrift moet
worden gericht aan de minister van Financiën, ter attentie van de Directie
Juridische Zaken, Postbus 20201, 2500 EE Den Haag. Het bezwaarschrift dient te
worden ondertekend en dient ten minste het volgende te bevatten:
a. naam en adres van de indiener;
b. de dagtekening;
c. een omschrijving van het besluit waartegen het bezwaar zich richt;
d. een opgave van de redenen waarom u zich met het besluit niet kunt verenigen.
Pagina 4 van 5Bijlage A
Directie Juridische Zaken
Artikel 10 van de Wob luidt, voor zover relevant, als volgt:
Ons kenmerk
1. Het verstrekken van informatie ingevolge deze wet blijft achterwege voor
2021-0000254789
zover dit:
a. de eenheid van de Kroon in gevaar zou kunnen brengen;
b. de veiligheid van de Staat zou kunnen schaden;
c. bedrijfs- en fabricagegegevens betreft, die door natuurlijke personen of
rechtspersonen vertrouwelijk aan de overheid zijn meegedeeld;
d. persoonsgegevens betreft als bedoeld in de artikelen 9, 10 en 87 van de
Algemene verordening gegevensbescherming, tenzij de verstrekking
kennelijk geen inbreuk op de persoonlijke levenssfeer maakt.
2. Het verstrekken van informatie ingevolge deze wet blijft eveneens
achterwege voor zover het belang daarvan niet opweegt tegen de volgende
belangen:
a. de betrekkingen van Nederland met andere staten en met internationale
organisaties;
b. de economische of financiële belangen van de Staat, de andere
publiekrechtelijke lichamen of de in artikel 1a, onder c en d, bedoelde
bestuursorganen;
c. de opsporing en vervolging van strafbare feiten;
d. inspectie, controle en toezicht door bestuursorganen;
e. de eerbiediging van de persoonlijke levenssfeer;
f. het belang, dat de geadresseerde erbij heeft als eerste kennis te kunnen
nemen van de informatie;
g. het voorkomen van onevenredige bevoordeling of benadeling van bij de
aangelegenheid betrokken natuurlijke personen of rechtspersonen dan
wel van derden.
3. Het tweede lid, aanhef en onder e, is niet van toepassing voor zover de
betrokken persoon heeft ingestemd met openbaarmaking.
(...)
Artikel 11 van de Wob luidt, voor zover relevant, als volgt:
1. In geval van een verzoek om informatie uit documenten, opgesteld ten
behoeve van intern beraad, wordt geen informatie verstrekt over daarin
opgenomen persoonlijke beleidsopvattingen.
2. Over persoonlijke beleidsopvattingen kan met het oog op een goede en
democratische bestuursvoering informatie worden verstrekt in niet tot
personen herleidbare vorm. Indien degene die deze opvattingen heeft geuit of
zich erachter heeft gesteld, daarmee heeft ingestemd, kan de informatie in
tot personen herleidbare vorm worden verstrekt.
3. Met betrekking tot adviezen van een ambtelijke of gemengd samengestelde
adviescommissie kan het verstrekken van informatie over de daarin opge-
nomen persoonlijke beleidsopvattingen plaatsvinden, indien het voornemen
daartoe door het bestuursorgaan dat het rechtstreeks aangaat aan de leden
van de adviescommissie voor de aanvang van hun werkzaamheden kenbaar is
gemaakt.
4. In afwijking van het eerste lid wordt bij milieu-informatie het belang van de
bescherming van de persoonlijke beleidsopvattingen afgewogen tegen het
belang van openbaarmaking. Informatie over persoonlijke beleidsopvattingen
kan worden verstrekt in niet tot personen herleidbare vorm. Het tweede lid,
tweede volzin, is van overeenkomstige toepassing.
Pagina 5 van 5