File id: 155 File title: Besluit_op_Wob-verzoek_inzake_goedkeuringsbesluiten_m.b.t_Kifid.pdf.
> Retouradres Postbus 20201 2500 EE Den Haag
Directie Juridische Zaken
Korte Voorhout 7
2511 CW Den Haag
Postbus 20201
2500 EE Den Haag
www.rijksoverheid.nl
Inlichtingen
wooverzoekendjz@minfin.nl
www.minfin.nl
Ons kenmerk
2022-0000122087
Uw e-mail(kenmerk)
2 december 2021
Datum 29 april 2022
Betreft Besluit op uw Wob-verzoek inzake Bijlagen
A: Relevante Wob-artikelen
goedkeuringsbesluiten m.b.t. Kifid
B: Inventarislijst
C: Openbaar te maken
documenten
Geachte,
In uw e-mail van 2 december 2021 heeft u met een beroep op de Wet
openbaarheid van bestuur (hierna: Wob) verzocht om een drietal
goedkeuringsbesluiten en adviesnotities van het Ministerie van Financiën met
betrekking tot het Klachten Instituut Financiële Dienstverlening (Kifid). Meer
specifiek verzoekt u om de goedkeuringsbesluiten en bijbehorende adviesnotities
over een drietal door u bij naam genoemde personen.
De ontvangst van uw verzoek heb ik u schriftelijk bevestigd bij brief van 16
december 2021, met kenmerk nummer 2021-0000260081. In de brief is de
beslistermijn met vier weken verdaagd tot 27 januari 2022.
Op 22 december 2021 heeft u met medewerkers van mijn ministerie een gesprek
gevoerd over uw Wob-verzoek. Tijdens dit gesprek heeft u aangegeven dat u nog
een aanvullend document wenst te ontvangen, dit betreft:
• De bijlage en de brief aan de heer Hoekstra (door een derde partij) van –
waarschijnlijk - 9 december 2020 met betrekking tot de geheimhouding
die afgedwongen zou zijn in een bemiddelingszaak.
Voor de volledigheid merk ik op dat dit besluit ziet op zowel uw Wob-verzoek van
2 december 2021, alsmede uw aanvullende mondelinge Wob-verzoek tijdens het
gesprek van 22 december 2021.
Het is helaas niet gelukt om binnen de wettelijke termijn op uw Wob-verzoek te
beslissen. Hiervoor bied ik u mijn excuses aan.
Besluit
Ik besluit de door u gevraagde informatie gedeeltelijk openbaar te maken. Ik licht
mijn besluit hieronder toe.
Inventarisatie documenten
Op basis van uw verzoek zijn meerdere documenten aangetroffen. Deze
documenten zijn opgenomen in een inventarislijst, zie hiertoe bijlage B.
Pagina 1 van 5Buiten reikwijdte verzoek of dubbel
Directie Juridische Zaken
Een aantal documenten bevat passages die over andere onderwerpen gaan dan
de hierboven genoemde onderwerpen van uw verzoek. Deze passages vallen Ons kenmerk
inhoudelijk niet binnen de reikwijdte van uw verzoek. Om die reden heb ik de 2022-0000122087
passages onleesbaar gemaakt onder van vermelding van ‘buiten verzoek’. Dit is
eveneens in de inventarislijst aangegeven.
Wanneer pagina’s geheel buiten het verzoek vallen of dubbel zijn, is dit
aangegeven in het document ‘Bijlage C – openbaar te maken documenten’.
Derde-belanghebbenden
Bij de openbaarmaking van de documenten spelen de belangen van derden een
rol. Deze derde-belanghebbenden zijn vooraf gevraagd om hun mening te geven
over de voorgenomen wijze van openbaarmaking van de documenten. De
zienswijze van de derde-belanghebbenden heb ik in mijn belangenafweging
meegenomen.
In de zienswijze heeft een tweetal derde-belanghebbenden laten weten dat
document 1 niet openbaar kan worden gemaakt op grond van artikel 10, tweede
lid, onder e, van de Wob en artikel 10, tweede lid, onder g, van de Wob. De reden
hiervoor is dat openbaarmaking van deze informatie kan leiden tot onevenredige
benadeling van de persoon, omdat het een vertrouwelijke benoemingsprocedure
zou schaden. Daarnaast zou volgens de derde openbaarmaking een inbreuk op de
persoonlijke levenssfeer zijn. Voorts heeft een derde aangegeven dat er ook
informatie in staat die niet gaat over de benoemingsbesluiten en daarom buiten
de reikwijdte van het verzoek valt. Ik volg de derde-belanghebbenden in hun
zienswijze. Per weigeringsgrond licht ik dit hieronder nader toe.
Wettelijk kader
Uw verzoek om informatie is beoordeeld op grond van de Wob. Het recht op
openbaarmaking dient het publieke belang van een goede en democratische
bestuursvoering. Het komt iedere burger in gelijke mate toe. Er wordt niet
gekeken naar het specifieke belang van de verzoeker.
Openbaarmaking in de zin van de Wob betekent openbaarmaking voor iedereen.
In dat licht vindt de afweging dan ook plaats. Hierbij wordt getoetst aan de
artikelen 10 en 11 van de Wob waarin staat in welke gevallen openbaarmaking
kan of moet worden geweigerd. Voorts kan het bestuursorgaan besluiten om op
grond van de uitzonderingsgronden genoemd in de artikelen 10 en 11 van de
Wob (zie bijlage A) of op grond van eventuele bijzondere
openbaarmakingsregimes documenten (gedeeltelijk) niet openbaar te maken.
Motivering
De eerbiediging van de persoonlijke levenssfeer (artikel 10, tweede lid, onder e,
van de Wob)
Op grond van artikel 10, tweede lid, aanhef en onder e, van de Wob blijft
verstrekking van informatie achterwege voor zover het belang daarvan niet
opweegt tegen het belang dat de persoonlijke levenssfeer wordt geëerbiedigd.
In diverse documenten staan persoonsgegevens. Dit betreft gegevens die
herleidbaar zijn tot een persoon, zoals onder meer namen, e-mailadressen,
functienamen en telefoonnummers.
Ik ben van oordeel dat ten aanzien van deze gegevens het belang dat de
persoonlijke levenssfeer wordt geëerbiedigd, zwaarder moet wegen dan het
belang van openbaarheid. Daarom heb ik de persoonsgegevens verwijderd uit
deze documenten.
Pagina 2 van 5Voor zover het de namen, e-mailadressen, functienamen en telefoonnummers
Directie Juridische Zaken
van ambtenaren betreft, is hierbij het volgende van belang. In het kader van
goed werkgeverschap ben ik van oordeel dat ten aanzien van deze gegevens het
Ons kenmerk
belang dat de persoonlijke levenssfeer wordt geëerbiedigd, zwaarder moet wegen
2022-0000122087
dan het belang van openbaarheid. Dit ter bescherming van de persoonlijke
levenssfeer van de betrokken ambtenaar. Daarbij is van belang dat het hier niet
gaat om het opgeven van een naam aan een individuele burger die met een
ambtenaar in contact treedt, maar om openbaarmaking van de naam in de zin
van de Wob. Waar van toepassing heb ik deze persoonsgegevens onleesbaar
gemaakt onder vermelding van 10.2.e. Dit staat tevens in bijlage B aangegeven.
Het voorkomen van onevenredige bevoordeling of benadeling (artikel 10, tweede
lid, onder g, van de Wob)
Openbaarmaking van informatie blijft achterwege voor zover het belang daarvan
niet opweegt tegen het belang van het voorkomen van onevenredige
bevoordeling of benadeling van belanghebbenden bij die informatie. Hiertoe merk
ik het volgende op.
In een aantal van de openbaar te maken documenten worden bedrijfsnamen
genoemd die betrekking hebben op een extern executive search bureau. Het is
geen openbare informatie dat dit bureau betrokken is. Openbaarmaking van deze
informatie kan er toe leiden dat de relatie tussen Kifid en het desbetreffende
bureau onevenredig benadeeld zou kunnen worden. Om die reden heb ik deze
gegevens onleesbaar gemaakt en weeg ik het belang van het voorkomen van
bovenvermeld nadeel, zwaarder dan het belang van openbaarmaking. Waar van
toepassing heb ik deze informatie onleesbaar gemaakt onder vermelding van:
10.2.g.
Document 1 betreft een notitie die geschreven is door ambtenaren van mijn
ministerie naar aanleiding van de mogelijke benoeming van de voorzitter van het
Kifid. Een tweetal derde-belanghebbenden hebben in hun zienswijze aangegeven
niet in te stemmen met openbaarmaking van deze notitie, omdat op deze notitie
geen goedkeuringsbesluit is gevolgd en geen voordracht is geweest aan de
Tweede Kamer. Daarnaast hebben deze derde-belanghebbenden aangegeven dat
openbaarmaking van dit document leidt tot onevenredige benadeling, omdat
openbaarmaking van dit document de vertrouwelijkheid van een dergelijke
benoemingsprocedure in toekomstige gevallen kan worden geschaad en daarmee
ook het goed functioneren van de Staat en een zorgvuldige
benoemingsprocedure. Om die redenen heb ik het document geweigerd onder
vermelding van 10.2.g. Ik weeg het belang van het voorkomen van
bovenvermeld nadeel zwaarder dan het belang van openbaarmaking.
Document 5 bevat passages over vertrouwelijke gesprekken die zijn gevoerd in
het kader van het functioneren van een specifiek persoon. Deze gesprekken zijn
vertrouwelijk en het openbaar maken daarvan kan de betrokken persoon
onevenredig benadelen. Ik weeg dit belang zwaarder dan het belang van
openbaarmaking. Waar van toepassing heb ik deze informatie onleesbaar
gemaakt onder vermelding van 10.2.g.
Document 7 heeft betrekking op een rechtsgeschil tussen een tweetal partijen.
Dit document heeft betrekking op uw aanvullende, mondelinge Wob-verzoek van
22 december 2021. Openbaarmaking van dit document is onevenredig
benadelend voor de betrokken partijen, nu hun procespositie hierdoor geschaad
kan worden. Het gaat hier namelijk om een lopend geschil. Om die reden heb ik
dit gehele document geweigerd en weeg ik het belang van het voorkomen van
bovenvermeld nadeel, zwaarder dan het belang van openbaarmaking.
Pagina 3 van 5Waar van toepassing heb ik deze informatie onleesbaar gemaakt onder
Directie Juridische Zaken
vermelding van: 10.2.g.
Ten overvloede wijs ik u op het gegeven dat civiele dossiers op grond van artikel
Ons kenmerk
365, vierde en vijfde lid van het Wetboek van Strafvordering, buiten het bereik
2022-0000122087
van de Wob vallen. Voor de volledigheid verwijs ik u naar de inhoud van een
uitspraak van de Raad van State van 7 juli 2010, met kenmerk nummer;
ECLI:NL:RVS:2010:BN0488.
Wijze van openbaarmaking
Voor de openbaarmaking van de documenten, maak ik gebruik van uitgestelde
openbaarmaking. U ontvangt wel al de inventarislijst. Het is mogelijk dat één of
meerdere derde-belanghebbende(n) bezwaar hebben tegen de openbaarmaking
van de documenten. Deze derde-belanghebbenden krijgen twee weken na
dagtekening van het besluit de tijd om een bezwaarschrift in te dienen en de
rechtbank te verzoeken een voorlopige voorziening te treffen. Als de derden dit
niet doen, worden de documenten u na afloop van deze termijn toegestuurd. Als
de derden wel bezwaar maken en verzoeken om een voorlopige voorziening,
wordt deze procedure afgewacht.
Plaatsing op internet
De documenten worden met een geanonimiseerde versie van dit besluit voor
eenieder kenbaar gemaakt op www.rijksoverheid.nl.
Hoogachtend,
DE MINISTER VAN FINANCIEN
namens deze,
b/a
mr. M.S. Bogtstra
De directeur Juridische Zaken
Rechtsmiddelenverwijzing
Deze brief is een besluit in de zin van de Algemene wet bestuursrecht. Op grond
van die wet kunt u tegen dit besluit binnen zes weken na de dag waarop dit
besluit is bekendgemaakt een bezwaarschrift indienen. Het bezwaarschrift moet
worden gericht aan de minister van Financiën, ter attentie van de Directie
Juridische Zaken, Postbus 20201, 2500 EE Den Haag. Het bezwaarschrift dient te
worden ondertekend en dient ten minste het volgende te bevatten:
a. naam en adres van de indiener;
b. de dagtekening;
c. een omschrijving van het besluit waartegen het bezwaar zich richt;
d. een opgave van de redenen waarom u zich met het besluit niet kunt verenigen.
Pagina 4 van 5Bijlage A
Directie Juridische Zaken
Artikel 10 van de Wob luidt, voor zover relevant, als volgt:
1. Het verstrekken van informatie ingevolge deze wet blijft achterwege voor Ons kenmerk
zover dit: 2022-0000122087
a. de eenheid van de Kroon in gevaar zou kunnen brengen;
b. de veiligheid van de Staat zou kunnen schaden;
c. bedrijfs- en fabricagegegevens betreft, die door natuurlijke personen of
rechtspersonen vertrouwelijk aan de overheid zijn meegedeeld;
d. persoonsgegevens betreft als bedoeld in de artikelen 9, 10 en 87 van de
Algemene verordening gegevensbescherming, tenzij de verstrekking
kennelijk geen inbreuk op de persoonlijke levenssfeer maakt.
2. Het verstrekken van informatie ingevolge deze wet blijft eveneens
achterwege voor zover het belang daarvan niet opweegt tegen de volgende
belangen:
a. de betrekkingen van Nederland met andere staten en met internationale
organisaties;
b. de economische of financiële belangen van de Staat, de andere
publiekrechtelijke lichamen of de in artikel 1a, onder c en d, bedoelde
bestuursorganen;
c. de opsporing en vervolging van strafbare feiten;
d. inspectie, controle en toezicht door bestuursorganen;
e. de eerbiediging van de persoonlijke levenssfeer;
f. het belang, dat de geadresseerde erbij heeft als eerste kennis te kunnen
nemen van de informatie;
g. het voorkomen van onevenredige bevoordeling of benadeling van bij de
aangelegenheid betrokken natuurlijke personen of rechtspersonen dan
wel van derden.
3. Het tweede lid, aanhef en onder e, is niet van toepassing voor zover de
betrokken persoon heeft ingestemd met openbaarmaking.
(...)
Artikel 11 van de Wob luidt, voor zover relevant, als volgt:
1. In geval van een verzoek om informatie uit documenten, opgesteld ten
behoeve van intern beraad, wordt geen informatie verstrekt over daarin
opgenomen persoonlijke beleidsopvattingen.
2. Over persoonlijke beleidsopvattingen kan met het oog op een goede en
democratische bestuursvoering informatie worden verstrekt in niet tot
personen herleidbare vorm. Indien degene die deze opvattingen heeft geuit of
zich erachter heeft gesteld, daarmee heeft ingestemd, kan de informatie in
tot personen herleidbare vorm worden verstrekt.
3. Met betrekking tot adviezen van een ambtelijke of gemengd samengestelde
adviescommissie kan het verstrekken van informatie over de daarin opge-
nomen persoonlijke beleidsopvattingen plaatsvinden, indien het voornemen
daartoe door het bestuursorgaan dat het rechtstreeks aangaat aan de leden
van de adviescommissie voor de aanvang van hun werkzaamheden kenbaar is
gemaakt.
4. In afwijking van het eerste lid wordt bij milieu-informatie het belang van de
bescherming van de persoonlijke beleidsopvattingen afgewogen tegen het
belang van openbaarmaking. Informatie over persoonlijke beleidsopvattingen
kan worden verstrekt in niet tot personen herleidbare vorm. Het tweede lid,
tweede volzin, is van overeenkomstige toepassing.
Pagina 5 van 5