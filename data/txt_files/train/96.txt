File id: 96 File title: besluit-wob-amendement-wet_dieren.pdf.
> Retouradres Postbus 20401 2500 EK Den Haag
Directoraat-generaal Agro
Directie Dierlijke Agroketens en
10.2.e Dierenwelzijn
Bezoekadres
Bezuidenhoutseweg 73
2594 AC Den Haag
Postadres
Postbus 20401
Per e-mail: 10.2.e @ad.nl 2500 EK Den Haag
Overheidsidentificatienr
00000001858272854000
T 070 379 8911 (algemeen)
F 070 378 6100 (algemeen)
www.rijksoverheid.nl/lnv
Datum 20 april 2022
Betreft Besluit inzake Wob-verzoek Amendement Wet Dieren Ons kenmerk
DGA-DAD / 21308218
Geachte 10.2.e , Bijlage(n)
In uw brief van 5 juli 2021, ontvangen op 6 juli 2021, heeft u met een beroep op
de Wet openbaarheid van bestuur (hierna: Wob) informatie verzocht over het
wetsvoorstel wijziging van de Wet dieren in verband met de uitvoering van de
herziene Europese diergezondheidswetgeving.
U vraagt om alle documenten met informatie en correspondentie – geschreven,
geprint, digitaal opgeslagen dan wel elke vorm van informatie dragend middel,
waaronder ook mailverkeer, whatsapp-berichten en telegram-berichten – inclusief
brieven, memo’s, rapporten en andere documenten betreffende het wetsvoorstel
Wijziging van de Wet dieren in verband met de uitvoering van de herziene
Europese diergezondheidswetgeving – uitgewisseld binnen het ministerie in de
periode van 15 april 2021 tot 5 juli 2021.
De ontvangst van uw verzoek is schriftelijk bevestigd bij brief van 9 juli 2021,
kenmerk DGA-DAD/21181314. In deze brief is tevens de beslistermijn met vier
weken verdaagd tot 31 augustus 2021.
Op 11 oktober 2021 heeft u mailcontact gehad met mijn medewerker Lisa Gaster
tijdens deze mailwisseling heeft u uw verzoek bijgesteld naar alle correspondentie
en informatie betreffende het amendement redelijk doel van de PvdD over de
huisvesting van de dieren.
Wettelijk kader
Uw verzoek valt onder de reikwijdte van de Wob. Voor de relevante Wob-artikelen
verwijs ik u naar de bijlage 1.
Inventarisatie documenten
Op basis van uw verzoek zijn in totaal 159 documenten, inclusief bijlagen,
aangetroffen. Deze documenten zijn opgenomen in een inventarislijst, die als
bijlage 2 bij dit besluit is gevoegd. In dit besluit wordt verwezen naar de
corresponderende nummers uit de inventarislijst, zodat per document duidelijk is
wat is besloten.
Reeds openbare documenten
Een aantal documenten zijn reeds openbaar en staan op de inventarislijst als
zodanig aangemerkt. De Wob is niet van toepassing op reeds openbare
documenten.
Pagina 1 van 6Directoraat-generaal Agro
Directie Dierlijke Agroketens en
Dierenwelzijn
Ons kenmerk
DGA-DAD / 21308218
Informatie uit documenten valt deels buiten reikwijdte verzoek
Een aantal documenten bevatten delen met informatie die buiten de reikwijdte
van uw verzoek vallen en staan op de inventarislijst als zodanig aangemerkt.
Zienswijze
Bij de openbaarmaking van verschillende documenten zijn derde
belanghebbenden betrokken. Deze zijn in de gelegenheid gesteld hun zienswijze
te geven en hebben geen bedenkingen tegen openbaarmaking ingediend.
Besluit
Ik heb besloten deels aan uw verzoek tegemoet te komen en de informatie
waarom u verzocht deels openbaar te maken.
Ik heb besloten een deel van de door u gevraagde informatie niet openbaar te
maken. Per document is op de inventarislijst aangegeven welke
uitzonderingsgronden zijn toegepast. Voor de motivering verwijs ik naar onderdeel
‘Overwegingen’ van dit besluit.
Overwegingen
Allereerst wil ik u wijzen op het volgende. Ingevolge artikel 3, vijfde lid, van de
Wob, wordt een verzoek om informatie ingewilligd met inachtneming van het
bepaalde in de artikelen 10 en 11.
Het recht op openbaarmaking op grond van de Wob dient uitsluitend het publieke
belang van een goede en democratische bestuursvoering. Het komt iedere burger
in gelijke mate toe. Daarom kan ten aanzien van de openbaarheid geen
onderscheid worden gemaakt naar gelang de persoon of de bedoeling of belangen
van de verzoeker. Bij de te verrichten belangenafweging worden dan ook
betrokken het algemene belang bij openbaarmaking van de gevraagde informatie
en de door de weigeringsgronden te beschermen belangen, maar niet het
specifieke belang van de verzoeker.
Evenmin kent de Wob een beperkte vorm van openbaarmaking. Dit betekent dat
openbaarmaking van de gevraagde documenten uitsluitend aan u op grond van de
Wob niet mogelijk is. Indien ik aan u de betreffende documenten verstrek, moet ik
deze ook aan anderen geven indien zij daarom verzoeken. In dat licht vinden de
onderstaande belangenafwegingen dan ook plaats.
De eerbiediging van de persoonlijke levenssfeer
Op grond van artikel 10, tweede lid, aanhef en onder e, van de Wob blijft
verstrekking van informatie achterwege voor zover het belang daarvan niet
opweegt tegen het belang dat de persoonlijke levenssfeer wordt geëerbiedigd.
In de documenten, waarbij in de inventarislijst, in de kolom “Wob”, 10.2.e staat
vermeld, staan persoonsgegevens, zoals onder meer namen, e-mailadressen,
functienamen en telefoonnummers.
Ik ben van oordeel dat t.a.v. deze gegevens het belang dat de persoonlijke
levenssfeer wordt geëerbiedigd, zwaarder moet wegen dan het belang van
openbaarheid. Daarom heb ik de persoonsgegevens verwijderd uit deze
documenten.
Pagina 2 van 6Directoraat-generaal Agro
Directie Dierlijke Agroketens en
Dierenwelzijn
Ons kenmerk
Het voorkomen van onevenredige bevoordeling of benadeling
DGA-DAD / 21308218
Op grond van artikel 10, tweede lid, aanhef en onder g, van de Wob blijft
verstrekking van informatie achterwege voor zover het belang daarvan niet
opweegt tegen het belang van het voorkomen van onevenredige bevoordeling of
benadeling van bij de aangelegenheid betrokken natuurlijke personen of
rechtspersonen dan wel van derden.
Openbaarmaking van bepaalde passages uit de document 81a zou naar mijn
oordeel leiden tot onevenredige benadeling van de personen of de organisatie
waar deze informatie betrekking op heeft. De in dit document vervatte informatie
bestaat gedeeltelijk uit factuur- en een overheindsidentificatienummer.
Openbaarmaking van deze informatie is nadelig voor het bestuursorgaan terwijl
het belang van openbaarmaking van deze informatie zeer gering is. Het belang
van onevenredige benadeling van het bestuursorgaan met het oog op zijn goed
functioneren weeg ik hier zwaarder dan het algemene belang van
openbaarmaking.
Persoonlijke beleidsopvattingen in een stuk voor intern beraad
Artikel 11, eerste lid, van de Wob bepaalt dat in geval van een verzoek om
informatie uit documenten, opgesteld ten behoeve van intern beraad, geen
informatie wordt verstrekt over daarin opgenomen persoonlijke
beleidsopvattingen.
Uitgangspunt van de Wob is dat overheidsinformatie openbaar is. Dit geldt in
beginsel ook voor documenten opgesteld ten behoeve van intern beraad. Dit is het
beraad over een bestuurlijke aangelegenheid binnen een bestuursorgaan, dan wel
binnen een kring van overheden in het kader van de gezamenlijke
verantwoordelijkheid voor een bestuurlijke aangelegenheid. Uit de
wetsgeschiedenis blijkt dat onder het begrip ‘documenten opgesteld ten behoeve
van intern beraad’ onder meer moeten worden begrepen: nota’s van ambtenaren
aan hun politieke en ambtelijk leidinggevenden, correspondentie tussen de
onderdelen van een ministerie en tussen ministeries onderling, concepten van
stukken, agenda’s, notulen, samenvattingen en conclusies van interne
besprekingen en rapporten van ambtelijke adviescommissies. Degene die de
stukken heeft opgesteld moet de bedoeling hebben gehad dat ze zouden dienen
voor intern beraad.
Artikel 11, eerste lid, van de Wob bepaalt dat uit documenten die zijn opgesteld
ten behoeve van intern beraad geen informatie wordt verstrekt over persoonlijke
beleidsopvattingen. Onder ‘persoonlijke beleidsopvattingen’ wordt verstaan:
ambtelijke adviezen, visies, standpunten en overwegingen. Dergelijke opvattingen
worden niet openbaar gemaakt omdat een zekere mate van veiligheid en
vertrouwelijkheid noodzakelijk is om te kunnen komen tot een effectieve
besluitvorming. Ambtenaren en bestuurders moeten onderling en met
bewindspersonen kunnen brainstormen. Feiten, prognoses, beleidsalternatieven,
de gevolgen van een bepaald beleidsalternatief of andere onderdelen met een
overwegend objectief karakter worden door mij niet beschouwd als persoonlijke
beleidsopvattingen. De totstandkoming van beleid en regelgeving wordt met de
openbaarheid van dergelijke informatie inzichtelijk.
De documenten, waarbij in de inventarislijst, in de kolom “Wob”, 11.1 staat
vermeld, zijn opgesteld ten behoeve van intern beraad en bevatten persoonlijke
Pagina 3 van 6Directoraat-generaal Agro
Directie Dierlijke Agroketens en
Dierenwelzijn
beleidsopvattingen. Het betreft documenten opgesteld ten behoeve van een
brainstorm, opvattingen over de wijze waarop het amendement is aangenomen of Ons kenmerk
DGA-DAD / 21308218
over derden en een gespreksterugkoppeling. Ik acht het niet in het belang van
een goede en democratische bestuursvoering deze persoonlijke
beleidsopvattingen openbaar te maken, zowel in tot op de persoon herleidbare als
geanonimiseerde vorm.
Op grond van artikel 11, tweede lid, van de Wob kan ik besluiten informatie te
geven over persoonlijke beleidsopvattingen, indien ik dat in het belang acht van
een goede en democratische bestuursvoering. Deze informatie wordt dan gegeven
in niet tot personen herleidbare vorm, tenzij degenen die deze opvattingen
hebben geuit of zich erachter hebben gesteld, ermee hebben ingestemd dat de
informatie wel herleidbaar is tot hen.
Wijze van openbaarmaking
de documenten die met dit besluit gedeeltelijk openbaar worden gemakt treft u bij
dit besluit in kopie aan.
Plaatsing op internet
Dit besluit wordt geanonimiseerd op www.rijksoverheid.nl geplaatst.
Afschrift aan belanghebbenden
Een afschrift van dit besluit zend ik aan belanghebbenden.
Hoogachtend,
de Minister van Landbouw Natuur en Voedselkwaliteit,
namens deze:
10.2.e
Eva Heijblom
Plaatsvervangend Secretaris-Generaal
Een belanghebbende die bezwaar heeft tegen de weigering om informatie openbaar te
maken kan binnen zes weken na de dag waarop dit is bekend gemaakt een bezwaarschrift
indienen. Het bezwaarschrift moet door de indiener zijn ondertekend en bevat ten minste
Pagina 4 van 6Directoraat-generaal Agro
Directie Dierlijke Agroketens en
Dierenwelzijn
zijn naam en adres, de dagtekening, een omschrijving van het besluit waartegen het
Ons kenmerk
bezwaar is gericht en de gronden waarop het bezwaar rust. Dit bezwaarschrift moet worden
DGA-DAD / 21308218
gericht aan de Minister van Landbouw, Natuur en Voedselkwaliteit directie Wetgeving en
Juridische Zaken, Postbus 20401, 2500 EK ’s-Gravenhage. Dit besluit is verzonden op de in
de aanhef vermelde datum.
Artikel 1
In deze wet en de daarop berustende bepalingen wordt verstaan onder:
a. document: een bij een bestuursorgaan berustend schriftelijk stuk of
ander materiaal dat gegevens bevat;
b. bestuurlijke aangelegenheid: een aangelegenheid die betrekking heeft op
beleid van een bestuursorgaan, daaronder begrepen de voorbereiding en
de uitvoering ervan;
c. intern beraad: het beraad over een bestuurlijke aangelegenheid binnen
een bestuursorgaan, dan wel binnen een kring van bestuursorganen in
het kader van de gezamenlijke verantwoordelijkheid voor een
bestuurlijke aangelegenheid;
d. niet-ambtelijke adviescommissie: een van overheidswege ingestelde
instantie, met als taak het adviseren van een of meer bestuursorganen
en waarvan geen ambtenaren lid zijn, die het bestuursorgaan waaronder
zij ressorteren adviseren over de onderwerpen die aan de instantie zijn
voorgelegd. Ambtenaren, die secretaris of adviserend lid zijn van een
adviesinstantie, worden voor de toepassing van deze bepaling niet als
leden daarvan beschouwd;
e. ambtelijke of gemengd samengestelde adviescommissie: een instantie,
met als taak het adviseren van één of meer bestuursorganen, die geheel
of gedeeltelijk is samengesteld uit ambtenaren, tot wier functie behoort
het adviseren van het bestuursorgaan waaronder zij ressorteren over de
onderwerpen die aan de instantie zijn voorgelegd;
f. persoonlijke beleidsopvatting: een opvatting, voorstel, aanbeveling of
conclusie van een of meer personen over een bestuurlijke
aangelegenheid en de daartoe door hen aangevoerde argumenten;
g. milieu-informatie: hetgeen daaronder wordt verstaan in artikel 19.1a van
de Wet milieubeheer;
h. hergebruik: het gebruik van informatie die openbaar is op grond van
deze of een andere wet en die is neergelegd in documenten berustend bij
een overheidsorgaan, voor andere doeleinden dan het oorspronkelijke
doel binnen de publieke taak waarvoor de informatie is geproduceerd;
i. overheidsorgaan:
1°. een orgaan van een rechtspersoon die krachtens publiekrecht is
ingesteld, of
2°. een ander persoon of college, met enig openbaar gezag bekleed.
Artikel 10
Pagina 5 van 6Directoraat-generaal Agro
Directie Dierlijke Agroketens en
Dierenwelzijn
1. Het verstrekken van informatie ingevolge deze wet blijft achterwege voor zover
Ons kenmerk
dit:
DGA-DAD / 21308218
a. de eenheid van de Kroon in gevaar zou kunnen brengen;
b. de veiligheid van de Staat zou kunnen schaden;
c. bedrijfs- en fabricagegegevens betreft, die door natuurlijke personen of
rechtspersonen vertrouwelijk aan de overheid zijn meegedeeld;
d. persoonsgegevens betreft als bedoeld in de artikelen 9, 10 en 87 van de
Algemene verordening gegevensbescherming, tenzij de verstrekking
kennelijk geen inbreuk op de persoonlijke levenssfeer maakt.
2. Het verstrekken van informatie ingevolge deze wet blijft eveneens achterwege
voor zover het belang daarvan niet opweegt tegen de volgende belangen:
a. de betrekkingen van Nederland met andere staten en met internationale
organisaties;
b. de economische of financiële belangen van de Staat, de andere
publiekrechtelijke lichamen of de in artikel 1a, onder c en d, bedoelde
bestuursorganen;
c. de opsporing en vervolging van strafbare feiten;
d. inspectie, controle en toezicht door bestuursorganen;
e. de eerbiediging van de persoonlijke levenssfeer;
f. het belang, dat de geadresseerde erbij heeft als eerste kennis te kunnen
nemen van de informatie;
g. het voorkomen van onevenredige bevoordeling of benadeling van bij de
aangelegenheid betrokken natuurlijke personen of rechtspersonen dan
wel van derden.
3. Het tweede lid, aanhef en onder e, is niet van toepassing voorzover de
betrokken persoon heeft ingestemd met openbaarmaking.
Artikel 11
1. In geval van een verzoek om informatie uit documenten, opgesteld ten
behoeve van intern beraad, wordt geen informatie verstrekt over daarin
opgenomen persoonlijke beleidsopvattingen.
2. Over persoonlijke beleidsopvattingen kan met het oog op een goede en
democratische bestuursvoering informatie worden verstrekt in niet tot personen
herleidbare vorm. Indien degene die deze opvattingen heeft geuit of zich erachter
heeft gesteld, daarmee heeft ingestemd, kan de informatie in tot personen
herleidbare vorm worden verstrekt.
3. Met betrekking tot adviezen van een ambtelijke of gemengd samengestelde
adviescommissie kan het verstrekken van informatie over de daarin opgenomen
persoonlijke beleidsopvattingen plaatsvinden, indien het voornemen daartoe door
het bestuursorgaan dat het rechtstreeks aangaat aan de leden van de
adviescommissie voor de aanvang van hun werkzaamheden kenbaar is gemaakt.
4. In afwijking van het eerste lid wordt bij milieu-informatie het belang van de
bescherming van de persoonlijke beleidsopvattingen afgewogen tegen het belang
van openbaarmaking. Informatie over persoonlijke beleidsopvattingen kan worden
verstrekt in niet tot personen herleidbare vorm. Het tweede lid, tweede volzin, is
van overeenkomstige toepassing.
Pagina 6 van 6