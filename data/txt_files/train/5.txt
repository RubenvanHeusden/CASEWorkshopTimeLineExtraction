File id: 5 File title: 191100-wobbesluit-inspectierapporten-dierproeven-2018.pdf.
> Retouradres Postbus 43006 3540 AA Utrecht
directie Strategie
divisie Juridische zaken
Catharijnesingel 59
3511 GG Utrecht
Postbus 43006
3540 AA Utrecht
www.nvwa.nl
PER E-MAIL
Onze referentie
TRCNVWA/2019/1100
Uw kenmerk
2020/001
Copie:
Datum: per e-mail en per post verstuurd op 28 februari 2022
uw kenmerk
Betreft: Besluit op Wob-verzoek 19-1100 inzake dierproeven
Geachte heren
In uw brief van 27 augustus 2019 (ontvangen op 29 augustus 2019) heeft u, met
een beroep op de Wet openbaarheid van bestuur (hierna: Wob) informatie
verzocht inzake alle rapporten van inspecties die in 2018 zijn gehouden bij
instellingen die een vergunning op grond van de Wet op de dierproeven hebben.
De ontvangst van uw verzoek is schriftelijk bevestigd bij e-mail van 30 augustus
2019. Per brief van 24 september 2019 is tevens de beslistermijn met vier weken
verdaagd.
Wettelijk kader
Uw verzoek valt onder de reikwijdte van de Wob.
Inventarisatie documenten
Op basis van uw verzoek zijn in aantal documenten aangetroffen. Deze
documenten zijn opgenomen in een inventarislijst, die als bijlage 1 bij dit besluit is
gevoegd. In dit besluit wordt verwezen naar de corresponderende nummers uit de
inventarislijst, zodat per document duidelijk is wat is besloten.
Zienswijzen
Naar aanleiding van het opvragen van zienswijze hebben belanghebbenden hun
bedenkingen aangevoerd. De zienswijzen van derde belanghebbenden heb ik in
mijn belangenafweging meegenomen. Zie het onderdeel ‘Overwegingen’ van dit
besluit.
Pagina 1 van 6directie strategie
divisie Juridische zaken
Onze referentie
TRCNVWA/2019/ 1100
Besluit
Ik heb besloten deels aan uw verzoek tegemoet te komen en de informatie
waarom u verzocht, (gedeeltelijk) openbaar te maken. Voor de motivering verwijs
ik naar het onderdeel 'Overwegingen’ van dit besluit.
Overwegingen
Algemene overweging: openbaarheid t.a.v. een ieder
Ingevolge artikel 3, vijfde lid, van de Wob, wordt een verzoek om informatie
ingewilligd met inachtneming van het bepaalde in de artikelen 10 en 11. Het recht
op openbaarmaking op grond van de Wob dient uitsluitend het publieke belang
van een goede en democratische bestuursvoering. Het komt iedere burger in
gelijke mate toe. Daarom kan ten aanzien van de openbaarheid geen onderscheid
worden gemaakt naar gelang de persoon of de bedoeling of belangen van de
verzoeker. Bij de te verrichten belangenafweging worden dan ook betrokken het
algemene belang bij openbaarmaking van de gevraagde informatie en de door de
weigeringsgronden te beschermen belangen, maar niet het specifieke belang van
de verzoeker.
Evenmin kent de Wob een beperkte vorm van openbaarmaking. Dit betekent dat
openbaarmaking van de gevraagde documenten uitsluitend aan u op grond van de
Wob niet mogelijk is. Indien ik aan u de betreffende documenten verstrek, moet ik
deze ook aan anderen geven indien zij daarom verzoeken. In dat licht vinden de
onderstaande belangenafwegingen dan ook plaats.
De eerbiediging van de persoonlijke levenssfeer
Op grond van artikel 10, tweede lid, aanhef en onder e, van de Wob blijft
verstrekking van informatie achterwege voor zover het belang daarvan niet
opweegt tegen het belang dat de persoonlijke levenssfeer wordt geëerbiedigd.
Dat personen waarvan bekend is dat zij betrokken zijn bij proefdieronderzoek
kans lopen op onheuse bejegening door derden is een feit van algemene
bekendheid. Nu niet valt uit te sluiten dat de acties van dierextremisten zich (ook)
zullen richten op de werkplek van personen die betrokken zijn bij dierproeven,
vallen ook de locatiegegevens, de aanduiding van organisatorische werkeenheden
en namen en gegevens van derden ten behoeve waarvan de vergunninghouders
onderzoek verrichten en overige informatie die herleidbaar is naar een werkplek of
onderzoekers, onder het belang van de bescherming van de persoonlijke
levenssfeer.1 Ik heb dan ook in de documenten de locatiegegevens waar de
dierproeven worden uitgevoerd, de aanduidingen van de organisatorische
eenheden en overige informatie die herleidbaar is naar een werkplek of
onderzoeker onleesbaar gemaakt.
Voor zover het de namen van ambtenaren betreft is hierbij het volgende van
belang. Waar het gaat om beroepshalve functioneren van ambtenaren, wordt in
1 Rb. Gelderland 22 juli 2014, ECLI:NL:RBGEL2014:4543directie strategie
divisie Juridische zaken
Onze referentie
TRCNVWA/2019/ 1100
het kader van een controle op de goede en democratische bestuursvoering het
belang van ambtenaren dat hun persoonlijke levenssfeer wordt geëerbiedigd
minder zwaar geacht. Desondanks kan het openbaar maken van namen van de
ambtenaren raken aan hun persoonlijke levenssfeer. Hier komt bij dat de controle
op de goede en democratische bestuursvoering voldoende kan plaatsvinden,
indien de namen van de ambtenaren niet openbaar gemaakt worden. Daarbij is
van belang dat het hier niet gaat om het opgeven van een naam aan een
individuele burger die met een ambtenaar in contact treedt, maar om
openbaarmaking van de naam in de zin van de Wob. Ik ben van oordeel dat ten
aanzien van deze gegevens het belang dat de persoonlijke levenssfeer van
betrokkene(n) wordt geëerbiedigd, zwaarder moet wegen dan het belang van
openbaarheid. Dit betekent dat in alle documenten de hiervoor genoemde
gegevens onleesbaar zijn gemaakt.
De controles op het gebruik van dieren bij dierproeven vinden plaats in een
betrekkelijk klein werk technisch speelveld (beperkt aantal inspecteurs). Het
betreffen ambtenaren die niet wegens hun functie in de openbaarheid treden. In
casus zou het bekend worden van de gegevens van de betrokken ambtenaren
betekenen dat zij kunnen worden benaderd buiten de kaders van de
werkzaamheden hetgeen zou leiden tot aantasting van hun persoonlijke
levenssfeer. Aan de hiervoor genoemde omstandigheden ken ik een dusdanig
gewicht toe dat het belang van openbaarmaking daarvoor moet wijken. Ik ben
van oordeel dat het belang van het beschermen van de persoonlijke levenssfeer
zwaarder moet wegen dan het algemene belang van openbaarheid daarom maak
ik de namen van ambtenaren en de codes van de inspecteurs van de NVWA niet
openbaar2.
Het voorkomen van onevenredige bevoordeling of benadeling
Op grond van artikel 10, tweede lid, aanhef en onder g, van de Wob blijft
verstrekking van informatie achterwege voor zover het belang daarvan niet
opweegt tegen het belang van het voorkomen van onevenredige bevoordeling of
benadeling van bij de aangelegenheid betrokken natuurlijke personen of
rechtspersonen dan wel van derden.
Ten aanzien van de vraag in hoeverre informatie vervat in de geïnventariseerde
documenten openbaar kan worden gemaakt, heb ik het volgende in overweging
genomen. Het gebruik van proefdieren geeft in de maatschappij onder bepaalde
groepen aanleiding tot ernstige incidenten. Mijn beslissing op het bovengenoemde
verzoek moet in het licht van deze omstandigheden worden gezien. Uit de
jurisprudentie van de Afdeling bestuursrechtspraak van de Raad van State over
mogelijke doelwitten van dierenrechtenactivisme3 blijkt dat de vrees voor
dierenrechtenactivisme in het algemeen gerechtvaardigd is. Dierextremisme is
2 ECLI:NL:RVS:2017:1498
3 ECLI:NL:RVS:2017:680, ECLI:NL:RVS:2017:952, ECLI:NL:RVS:2017:1498,, ECLI:NL:RVS:2018:492, ECLI:NL:RVS:2018:1282,
ECLI:NL:RVS:2019:440, ECLI:NL:RBGEL:2017:3427, ECLI:NL:RBDHA:2021:1956directie strategie
divisie Juridische zaken
Onze referentie
TRCNVWA/2019/ 1100
onvoorspelbaar en komt en gaat met golven. Dit wordt ondersteund door
rapportages van de Nationaal Coördinator Terrorisme en Veiligheid (NCTV). Een
concrete dreiging ten aanzien van vergunninghouders, haar medewerkers en
organisaties waar ze mee samenwerken hoeft niet te bestaan uit een concrete
dreiging. De vrees voor dierenrechtenactivisme is in het algemeen
gerechtvaardigd4.
In de documenten staan naam, adres en vestigingsplaats van de
instellingsvergunninghouders en haar organisatorische werkeenheden, nummers
die verbonden zijn aan de instellingsvergunning per individuele vergunninghouder
en haar organisatorische werkeenheden, nummers van vergunninghouders waar
ze mee samenwerken, aantallen dieren, diersoorten en combinaties van
diersoorten die de specifieke vergunninghouder, haar onderzoekers dan wel een
groep van onderzoekers zou identificeren, soort onderzoek die de specifieke
vergunninghouder, haar onderzoekers dan wel een groep van onderzoekers zou
identificeren, locaties waar proefdieren zijn gehuisvest en projectnummers die
herleidbaar zijn naar de vergunninghouder. Openbaarmaking van deze informatie
zou naar mijn oordeel leiden tot onevenredige benadeling van de organisaties
waar deze informatie betrekking op heeft. Deze benadeling bestaat eruit dat de
betreffende vergunninghouders en onderzoekers en de vergunninghouders met
wie deze samenwerken, behoren tot een kring van organisaties die regelmatig
doelwit zijn van bedreigingen of buitensporige reacties van dierenactivisten.
Ik heb op grond van artikel 10, tweede lid, aanhef en onder g, van de Wob het
belang van openbaarmaking afgewogen tegen het belang van het voorkomen van
onevenredige benadeling. In samenhang met de bovenstaande overweging over
dierenextremisme en dierenrechtenactivisme, ben ik van oordeel dat dit belang
zwaarder moet wegen dan het belang van openbaarheid. Ik maak daarom in alle
documenten bovengenoemde informatie niet openbaar.
In enkele documenten staan ook namen van ondernemingen die een zakelijke
relatie hebben met de betreffende vergunninghouders die in deze documenten
worden genoemd. Deze ondernemingen zouden ongewild in een negatieve context
kunnen worden geplaatst en zouden daardoor ongewenst benaderd kunnen
worden door derden. De benadeling die deze ondernemingen zullen ondervinden
door publicatie van hun naam, merk ik aan als onevenredig. Daarom maak ik de
naam van deze ondernemingen niet openbaar. Ik heb deze namen dan ook
verwijderd.
Wijze van openbaarmaking
Aangezien belanghebbenden mogelijk bezwaar hebben tegen de openbaarmaking
van de informatie, vindt de feitelijke openbaarmaking van de documenten niet
eerder plaats, dan twee weken na dagtekening van deze beschikking, conform
artikel 6, vijfde lid, van de Wob. Op deze wijze wordt aan deze belanghebbenden
4 ECLI:NL:RVS:2018:1282, ECLI:NL:RVS:2019:795, ECLI:NL:RBDHA:2021:1956directie strategie
divisie Juridische zaken
Onze referentie
TRCNVWA/2019/ 1100
de mogelijkheid geboden om te proberen de openbaarmaking tegen te houden.
Dit kan door het indienen van een bezwaarschrift bij het Ministerie van
Economische Zaken en door daarnaast bij de rechtbank te verzoeken om, bij wijze
van voorlopige voorziening, het onderhavige besluit tot openbaarmaking te
schorsen.
Indien binnen twee weken na dagtekening van dit besluit een bezwaarschrift is
ingediend en een verzoek om voorlopige voorziening is gedaan, wordt de
uitspraak van de voorzieningenrechter afgewacht, voordat tot daadwerkelijke
openbaarmaking wordt overgegaan. Afschrift aan belanghebbenden.
Een afschrift van dit besluit zend ik aan belanghebbenden.
Hoogachtend,
De Minister van Landbouw, Natuur en Voedselkwaliteit,
namens deze,
De Minister van Landbouw, Natuur en Voedselkwaliteit,
Teamleider Openbaarmaking en privacy
Bezwaarmogelijkheid
Als u het niet eens bent met dit besluit, kunt u binnen zes weken - na verzending
van dit besluit -een bezwaarschrift indienen. Doe dit op tijd, anders kan uw
bezwaarschrift niet worden behandeld. Let wel: het indienen van een
bezwaarschrift schort de werking van het besluit niet op.
Bij voorkeur kunt u uw bezwaarschrift via de e-mail verzenden naar
nvwabezwaarenberoep@nvwa.nl. Uw bezwaarschrift kunt u eventueel ook per
post verzenden naar: Nederlandse Voedsel- en Warenautoriteit, divisiedirectie strategie
divisie Juridische zaken
Onze referentie
TRCNVWA/2019/ 1100
Juridische Zaken, team Bezwaar en Beroep, Postbus 43006, 3540 AA
Utrecht.
U dient uw bezwaarschrift ten minste te voorzien van:
 uw naam en adres;
 telefoonnummer;
 de datum;
 het kenmerk, zaaknummer van deze brief (deze gegevens vindt u in de
rechterkantlijn);
 de gronden van bezwaar;
 uw handtekening.
Zou u zo vriendelijk willen zijn om een kopie van dit besluit mee te sturen?
NB. ook indien u uw bezwaarschrift per e-mail verstuurt, dient deze te voldoen
aan bovenstaande eisen. Voldoet uw bezwaarschrift niet aan deze eisen, dan
wordt uw bezwaarschrift niet in behandeling genomen. Het verdient de voorkeur
om uw bezwaarschrift in Pdf-formaat als bijlage toe te voegen in het e-
mailbericht.
Heeft u vragen, kijk dan op www.nvwa.nl\bezwaarenberoep.
* Als u uw bezwaarschrift in een vreemde taal opstelt en een vertaling voor een
goede behandeling van het bezwaar nodig is, dient u zelf voor een vertaling van
het bezwaarschrift te zorgen / If you submit your objection in a foreign language
and a translation for proper handling of the objection is required, you should
provide yourself a translation of the objection.