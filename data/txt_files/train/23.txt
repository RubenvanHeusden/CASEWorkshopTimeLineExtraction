File id: 23 File title: 2021.1002-wobbesluit-ongeval-Kampen-1807800.pdf.
Beschikking op Wob verzoek
Van de Minister van Sociale Zaken en Werkgelegenheid
Aanleiding
Middels een verzoek d.d. 2 december 2021, ontvangen op 2 december 2021, is verzocht om
openbaarmaking van “alle documentatie uit het onderzoek van de Inspectie SZW naar aanleiding
van het ongeval dat is geregistreerd onder nummer 1807800 (waaronder een kopie van de
opgenomen verklaring(en)), alsmede de resultaten van dat onderzoek (waaronder het rapport met
bijlagen indien dat is opgesteld)”.
Wet openbaarheid van bestuur
Bij brief van 7 december 2021 is het verzoek aangemerkt als een verzoek in gevolge de Wet
openbaarheid van bestuur (hierna: Wob).
Inventarisatie documenten
Op basis van het verzoek zijn in totaal 6 documenten aangetroffen. Deze documenten zijn
opgenomen in een inventarislijst, die als bijlage 1 bij dit besluit is gevoegd. In dit besluit wordt
verwezen naar de corresponderende nummers uit de inventarislijst, zodat per document duidelijk
is wat is besloten. In document 1 en document 6 zaten oorspronkelijk situatiefoto’s bijgesloten.
Deze situatiefoto’s zijn door een computercrash helaas niet meer beschikbaar.
Zienswijze
Het verzoek is getoetst aan de bepalingen van de Wob. Op grond van artikel 4:8 van de Algemene
wet bestuursrecht heb ik de belanghebbenden in de gelegenheid gesteld te reageren op het Wob
verzoek. De bevindingen heb ik hieronder opgesomd:
Belanghebbende 1, belanghebbend bij documenten 1, 3 en 4:
De belanghebbende heeft niet gereageerd op mijn zienswijzeverzoek.
Belanghebbende 2, belanghebbend bij documenten 2, 5 en 6:
De belanghebbende heeft niet gereageerd op mijn zienswijzeverzoek.
Overwegingen
Ik ben nagegaan of er sprake is van in de wet vastgelegde uitzonderingsgronden die het openbaar
maken van de genoemde documenten of delen daarvan in de weg zouden kunnen staan.
Bijzondere persoonsgegevens
Op grond van artikel 10, eerste lid, aanhef en onder d, van de Wob blijft verstrekking van de
informatie achterwege voor zover het bijzondere persoonsgegevens betreft, tenzij verstrekking
kennelijk geen inbreuk maakt op de persoonlijke levenssfeer. Op grond van artikel 9 van de
Algemene verordening gegevensbescherming worden onder bijzondere persoonsgegevens
verstaan gegevens over iemands godsdienst of levensovertuiging, ras, politieke gezindheid,
gezondheid, seksuele leven en lidmaatschap van een vakvereniging.
In het document met nummer 1 tot en met 6 staan gezondheidsgegevens waarvan aannemelijk is
dat de openbaarmaking een inbreuk maakt op de persoonlijke levenssfeer van het slachtoffer.
Deze gegevens geven een indicatie van het letsel en de gezondheid van het slachtoffer. Op deze
manier wordt er een inbreuk gemaakt op de persoonlijke levenssfeer aangezien de
gezondheidsgegevens herleidbaar zijn tot een persoon. Ik zal deze bijzondere persoonsgegevens
dan ook niet openbaar maken.
4.2021.1002.001Persoonsgegevens
Op grond van artikel 10, tweede lid, aanhef en onder e, van de Wob blijft verstrekking van
informatie achterwege voor zover het belang daarvan niet opweegt tegen het belang dat de
persoonlijke levenssfeer wordt geëerbiedigd.
In de documenten 1 tot en met 6 staan persoonsgegevens. Ik ben van oordeel dat ten aanzien van
deze gegevens het belang dat de persoonlijke levenssfeer van betrokkenen wordt geëerbiedigd,
zwaarder moet wegen dan het belang van openbaarheid. Daarom heb ik de persoonsgegevens
verwijderd uit deze documenten.
Voor zover het de namen van ambtenaren betreft is hierbij het volgende van belang. Weliswaar kan,
waar het gaat om beroepshalve functioneren van ambtenaren, slechts in beperkte mate een beroep
worden gedaan op het belang van eerbiediging van hun persoonlijke levenssfeer. Dit ligt anders indien
het betreft het openbaar maken van namen van ambtenaren. Namen zijn immers persoonsgegevens en
het belang van eerbiediging van de persoonlijke levenssfeer kan zich tegen het openbaar maken daarvan
verzetten. Daarbij is van belang dat het hier niet gaat om het opgeven van een naam aan een individuele
burger die met een ambtenaar in contact treedt, maar om openbaarmaking van de naam in de zin van
de Wob. Ik heb daarom persoonsgegevens, waaronder de namen van personen, adressen en
telefoonnummers verwijderd uit de documenten.
BesluitIk
maak de documenten met nummers 1 tot en met 6, behoudens de daarin opgenomen (bijzondere)
persoonsgegevens, openbaar.
Wijze van openbaarmaking
De feitelijke verstrekking van de documenten blijft echter met een beroep op artikel 6, vijfde lid,
van de Wob tijdelijk achterwege. Aangezien een belanghebbende zich mogelijk niet kan verenigen
met de inhoud van dit besluit, wordt hij in de gelegenheid gesteld om een bezwaarschrift en een
verzoek tot het treffen van een voorlopige voorziening in te dienen. Indien na 2 weken na
verzending van dit besluit géén bezwaarschrift en een verzoek om een voorlopige voorziening zijn
ingediend, wordt overgegaan tot feitelijke verstrekking van de genoemde documenten.
Dit besluit en de documenten zullen, na het verlopen van de termijn, binnen vijf werkdagen na
toezending geanonimiseerd op www.rijksoverheid.nl worden geplaatst en zijn via de volgende link
te raadplegen:
http://www.rijksoverheid.nl/documenten?trefwoorden=&periode-van=&periode-tot=&onderdeel=Ministerie+van+Sociale+Zaken+en+Werkgelenheid&type=Wob-verzoek
Een afschrift van deze beschikking zal worden gezonden aan de belanghebbende(n).
Datum: 23 maart 2022
Hoogachtend,de
Minister van Sociale Zaken
en Werkgelegenheid,
namens deze,
4.2021.1002.001 2Mevr. mr. J.H. Meijer
Directeur WBJA
Dit is een beschikking in de zin van artikel 1:3, tweede lid, van de Awb. Overeenkomstig de Awb
kan tegen deze beschikking schriftelijk bezwaar worden gemaakt door degene wiens belang
rechtstreeks bij deze beschikking betrokken is. Daartoe moet binnen zes weken na de dag van
verzending van deze beschikking een bezwaarschrift worden ingediend bij:
WBJA-Bezwaren-BO-T1@minszw.nl
Het bezwaarschrift dient te worden ondertekend en ten minste te bevatten de naam en het adres
van de indiener, de dagtekening, een omschrijving van deze beschikking alsmede reden(en)
waarom de beschikking niet juist wordt gevonden. Het bezwaarschrift dient in de Nederlandse taal
te zijn gesteld. Wordt het bezwaarschrift per e-mail ingediend, dan moet het bezwaarschrift in pdf-
formaat als bijlage in de e-mail worden verzonden. Deze bijlage moet een ingescande “natte”
handtekening bevatten.
Hiermee wordt bedoeld dat het bezwaarschrift met de hand moet worden ondertekend, voordat
het wordt ingescand en opgeslagen in pdf-formaat (bij voorkeur met tekstherkenning).
Per post kan u uw bezwaar indienen bij:
De Minister van Sociale Zaken en Werkgelegenheid
t.a.v. de Directie Wetgeving, Bestuurlijke en Juridische Aangelegenheden,
Bureau Ondersteuning team 1
Postbus 90801
2509 LV ’s-Gravenhage
(fax 070 333 5116)
4.2021.1002.001 3