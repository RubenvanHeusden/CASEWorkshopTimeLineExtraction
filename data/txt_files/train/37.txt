File id: 37 File title: 2022-38-woo-besluit-over-totstandkoming-geluidsnorm-windturbines.pdf.
Retouradres Postbus 20901 2500 EX Den Haag
DG Milieu en
Internationaal
Dir Duurzame
Leefomgeving & Circulaire
Economie
Postbus 20901
Den Haag
2500 EX
Contactpersoon
Woo-verzoeken-artikel4.1@minienw.nl
Datum 20 juni 2022 Kenmerk
Betreft Woo-verzoek 2022-38 inzake totstandkoming IenW/BSK-2022/144328
geluidsnorm windturbines
Geachte
Met uw verzoek van 27 mei 2022 heeft u mij gevraagd om documenten openbaar
te maken inzake de totstandkoming van de geluidsnorm voor windturbines.
Verloop procedure
De ontvangst van uw verzoek is schriftelijk bevestigd per brief op 27 mei 2022
met het kenmerk 2022-38.
Over uw verzoek heeft u op 10 juni 2022 een digitaal overleg gehad met twee
medewerkers van het Ministerie van Infrastructuur en Waterstaat. U heeft met
deze medewerkers gesproken over de achtergrond van uw verzoek op grond van
de Wet open overheid (Woo). De medewerkers hebben bovengenoemd
onderwerp toegelicht en aangegeven dat de documenten die relevant zijn voor
uw Woo-verzoek reeds zijn betrokken bij een eerder besluit op een verzoek op
grond van de Wet openbaarheid van bestuur (Wob). De documenten zijn reeds
openbaar gemaakt op basis van de Wob. Ook is aangegeven dat de beoordeling
op grond van de Woo gelijk zal zijn aan de toepassing van de Wob destijds.
Het eerdere Wob-verzoek was bovendien breder geformuleerd dan uw Woo-
verzoek. Bij de behandeling van dat Wob-verzoek zijn meerdere zoekacties in de
archieven uitgevoerd en zijn alle voor dat verzoek aangetroffen relevante
documenten betrokken in dat besluit. Een nieuwe zoekactie zal niet leiden tot een
andere uitkomst.
Gelet op het bovenstaande geldt samengevat dat de door u gevraagde informatie
reeds openbaar is gemaakt.
Aan u is gevraagd of bovenstaande toelichting voldoende is en of dit aanleiding
geeft uw verzoek in te trekken. Hierop heeft u aangegeven vast te houden aan
uw verzoek en een formeel besluit af te wachten.
Beslissing
Uw verzoek valt niet onder de reikwijdte van de Wet open overheid. De door u
opgevraagde informatie is al openbaar en voor iedereen toegankelijk.
Pagina 1 van 3De door u gevraagde informatie kunt u vinden op
https://www.rijksoverheid.nl/documenten/wob-verzoeken/2022/02/07/besluit-op-wob-verzoek-over-geluidsnorm-voor-windturbines.
De Woo is uitsluitend van toepassing op informatie die nog niet openbaar is.
Vragen
Als u vragen heeft over de behandeling van uw verzoek, dan kunt u contact
opnemen met woo-verzoeken-artikel4.1@minienw.nl. Voor meer informatie over
de Woo-procedure, verwijs ik u naar www.rijksoverheid.nl.
Hoogachtend,
DE STAATSSECRETARIS VAN INFRASTRUCTUUR EN WATERSTAAT
namens deze,
DE DIRECTEUR-GENERAAL MILIEU EN INTERNATIONAAL
ir. R.P. Lapperre
Pagina 2 van 3Bezwaarclausule
Voor nadere informatie over dit besluit kunt u terecht bij de hierboven genoemde
contactpersoon. Op grond van de Algemene wet bestuursrecht kunnen belanghebbenden een
bezwaarschrift indienen tegen dit besluit binnen zes weken na de dag waarop dit is
bekendgemaakt. Het bezwaarschrift moet worden gericht aan de Staatssecretaris van
Infrastructuur en Waterstaat, ter attentie van Hoofddirectie Bestuurlijke en Juridische Zaken,
afdeling Algemeen Bestuurlijk-Juridische Zaken, postbus 20901, 2500 EX Den Haag.
Het bezwaarschrift dient te zijn ondertekend en ten minste te bevatten:
a. naam en adres van de indiener;
b. de dagtekening;
c. een omschrijving van het besluit waartegen het bezwaarschrift zich richt (datum en
nummer of kenmerk);
d. een opgave van de redenen waarom men zich met het besluit niet kan verenigen;
e. zo mogelijk een afschrift van het besluit waartegen het bezwaarschrift zich richt.
Het niet voldoen aan deze eisen kan leiden tot niet-ontvankelijkheid van het bezwaarschrift.
Een bezwaarschrift kan uitsluitend per gewone post en niet per e-mail worden ingediend.
Machtigt u iemand om namens u bezwaar te maken? Stuur dan ook een kopie van de
machtiging mee. Bij indiening van een bezwaarschrift namens een rechtspersoon, dient u
documenten mee te sturen (origineel uittreksel uit het handelsregister en/of een kopie van
de statuten van de rechtspersoon) waaruit blijkt dat u bevoegd bent namens de
rechtspersoon op te treden.
Pagina 3 van 3