File id: 41 File title: 20220715_Deelbesluit_op_Wob-Woo-verzoek_over_granuliet.pdf.
Retouradres: Rijkswaterstaat | Postbus 2232 | 3500 GE Utrecht
RWS INFORMATIE - PERSOONSVERTROUWELIJK Rijkswaterstaat Zuid-
Nederland
Zuidwal 58
5211 JK 's-Hertogenbosch
Postbus 2232
3500 GE Utrecht
T 088 797 4880
F 088 797 4881
www.rijkswaterstaat.nl
Contactpersoon
Datum 15 juli 2022
Onderwerp Deelbesluit op uw Wob-verzoek d.d. 1 oktober 2020
M
@rws.nl
Datum
Geachte heer , 11 juli 2022
Ons kenmerk
In uw brief van 1 oktober 2020 heeft u namens met een RWS-2022/18081
beroep op de Wet openbaarheid van bestuur (hierna: de Wob) informatie verzocht Uw kenmerk
over granuliet. Soortgelijke verzoeken heeft u ingediend bij het kerndepartement -
en de Inspectie Leefomgeving en Transport (verder: ILT). Bijlage(n)
1. Relevante artikelen Woo
U vraagt om documenten over de periode 11 februari tot en met 1 oktober 2020 2. Inventarislijsten
die te maken hebben met het onderwerp granuliet. Concreet vraagt u met
betrekking tot granuliet om het volgende:
- Documenten in de ruimste zin van het woord over de Bbk-melding(en) van
granuliet bij Rijkswaterstaat.
- Gewisselde stukken tussen Rijkswaterstaat en andere overheidsorganen
over het onderwerp granuliet, waaronder gewisselde stukken met het
kerndepartement van mijn ministerie en de Inspectie Leefomgeving en
Transport.
- Gewisselde stukken binnen Rijkswaterstaat over het onderwerp granuliet.
- Documenten in de ruimste zin van het woord over contacten met
belanghebbenden over het onderwerp granuliet. Inclusief contacten met
oud-minister Halbe Zijlstra, medewerkers van het bedrijf Bontrup/Graniet
Import Benelux en vertegenwoordigers van Bontrup/Graniet Import
Benelux zoals PR-consultant .
- Documenten in de ruimste zin van het woord over het onderzoek dat Wim
Kuijken heeft gedaan naar de granuliet casus, dit onderzoek is uiteindelijk
gepresenteerd onder de naam ‘Kleine korrels, grote discussie’.
Over de documenten die vallen onder de reikwijdte van uw verzoek van 3
september 2020 met betrekking tot het memorandum “Acrylamide en Over de
Maas” van 3 juni 2020 is op 26 november 2021 reeds besloten (kenmerk RWS-
2021/40825). Deze vallen buiten de reikwijdte van het onderhavige besluit.
Verloop van de procedure
De ontvangst van uw verzoek is schriftelijk bevestigd bij e-mail van 9 oktober
2020.
Pagina 1 van 2Rijkswaterstaat ZN
Datum
Per brief van 26 oktober 2020 (met kenmerk: RWS-2020/49270), die u tevens op 15 juli 2022
28 oktober per e-mail heeft ontvangen, is de beslistermijn met vier weken Ons kenmerk
verdaagd. RWS-2022/18081
Op 4 januari 2021 heeft u Rijkswaterstaat verzocht een update te geven van de
afhandeling van het Wob-verzoek.
In de e-mail van 6 januari 2021 is aan u bericht dat de beslistermijn is verstreken
en bent u geïnformeerd over de stand van zaken. Vanwege de omvang van het
dossier is u meegedeeld dat u op de hoogte gehouden wordt betreffende de
voortgang van de behandeling van uw Wob-verzoek.
In de maanden maart, juni en juli zijn er meerdere telefonische contactmomenten
met u geweest over de stand van zaken en voortgang van de behandeling van uw
Wob-verzoek. Daarbij is onder andere gesproken over het feit dat de brede
uitvraag om informatie in het Wob-verzoek tot een grote hoeveelheid
geïnventariseerde documenten heeft geleid. Ook is aangegeven dat de beoordeling
van al deze documenten, evenals het afstemmen (ontdubbelen) tussen de
verschillende dienstonderdelen van het ministerie veel tijd kost.
In de periode vanaf 16 september 2021 bent u door een medewerker van het
kerndepartement zowel telefonisch als via e-mail meerdere malen op de hoogte
gehouden van de stand van zaken omtrent de behandeling van uw verzoek bij het
kerndepartement, Rijkswaterstaat en de ILT.
In de e-mail van 8 april 2022 is aan u bericht dat de bestuurskern van het
ministerie van Infrastructuur en Waterstaat, ILT en RWS zienswijzen aan derde
belanghebbenden hebben gevraagd op documenten die gegevens bevatten die
van derden afkomstig zijn of die betrekking hebben op derden en waartegen die
belanghebbende mogelijk bedenkingen heeft.
Inventarisatie documenten
Met dit deelbesluit wordt beslist op de documenten die zijn aangetroffen bij
Rijkswaterstaat Zuid-Nederland (ZN), Oost-Nederland (ON) en Water, Verkeer en
Leefgeving (WVL).
Bij deze dienstonderdelen zijn ongeveer 500 documenten aangetroffen. Deze
documenten zijn opgenomen op inventarislijsten, die als bijlage 2 bij dit besluit
zijn gevoegd.
Met dit besluit wordt niet beslist op de documenten die zijn aangetroffen bij de
organisatieonderdelen Corporate Dienst en de Bestuursstaf. Op deze documenten
zal binnenkort worden beslist met een tweede deelbesluit. Op de documenten
waarvoor ZN, WVL, ON, HBJZ en ILT verwijzen naar de inventarislijst van de
Bestuursstaf en de Corporate dienst wordt tevens beslist met het tweede
deelbesluit. U wordt hierover op de hoogte gehouden.
Wettelijk kader
Per 1 mei 2022 is de Wet open overheid (hierna: de Woo) in werking getreden en
de Wob ingetrokken. Dit heeft het gevolg dat verzoeken die voor 1 mei jl. zijn
RWS INFORMATIE - PERSOONSVERTROUWELIJK Pagina 2 van 12Rijkswaterstaat ZN
Datum
ingediend op grond van de Wob, sinds 1 mei jl. beoordeeld dienen te worden op 15 juli 2022
grond van de Woo. Dat geldt dus ook voor dit besluit. Ons kenmerk
RWS-2022/18081
Ten tijde van het beoordelen van de documenten zijn Wob-weigeringsgronden
opgenomen in de documenten. Ik heb de documenten wel getoetst aan de
weigeringsgronden die zijn opgenomen in artikelen 5.1 en 5.2 van de Woo. Omdat
ik in de documenten de weigeringsgronden uit de Wob niet heb aangepast aan de
weigeringsgronden uit de Woo, geef ik in de motivering van de weigeringen onder
het kopje ‘Overwegingen’ aan welke Wob-codering in de documenten past bij de
betreffende weigeringsgrond uit de Woo.
Besluit
Ik heb besloten uw verzoek gedeeltelijk te honoreren en daarbij ongeveer 450
documenten (deels) openbaar te maken. De resterende documenten worden in
het geheel niet openbaar gemaakt. Voor de motivering verwijs ik u naar het
onderdeel ‘Overwegingen’ in dit besluit. De inventarislijst maakt integraal
onderdeel uit van dit besluit. Voor de toegepaste uitzonderingsgronden per
document verwijs ik u naar de inventarislijst (bijlage 2).
Zienswijzen
Op 8 april 2022 is aan u per e-mail kenbaar gemaakt dat er documenten
afkomstig van derde-belanghebbenden zijn aangetroffen en dat zij in de
gelegenheid zijn gesteld hierover hun zienswijze te geven.
De zienswijzen van de derde-belanghebbenden heb ik in mijn belangenafweging
meegenomen.
Overwegingen
Als eerste wil ik u wijzen op het volgende. Iedereen heeft het recht om
overheidsinformatie op te kunnen vragen zonder daarbij een reden te hoeven
aangeven (artikel 1.1 van de Woo). Daarbij is het uitgangspunt dat
overheidsinformatie openbaar is, tenzij er uitzonderingsgronden zijn die dit
beperken. De uitzonderingsgronden staan in hoofdstuk 5 van de Woo. Ik moet
hierbij het algemeen belang van openbaarheid afwegen tegen de belangen die de
uitzonderingsgronden beschermen. In het algemeen geldt hierbij de regel dat
wanneer ik informatie aan u verstrek, het openbaar is voor een ieder. Alleen in
hele specifieke gevallen maakt de Woo openbaarmaking aan alleen verzoeker
mogelijk, maar daarvan is hier geen sprake. De Woo is niet van toepassing op
informatie die al openbaar is.
Algemene overweging: openbaarheid t.a.v. een ieder
De toetsing aan de uitzonderingsgronden verloopt als volgt. Eerst kijk ik of een
van de uitzonderingsgronden speelt. Vervolgens kijk ik wat voor soort
uitzonderingsgrond het is. Als het een absolute uitzonderingsgrond is, mag ik de
informatie niet verstrekken. Als het een relatieve uitzonderingsgrond is, moet ik
een afweging maken tussen het algemene belang van openbaarheid en het
specifieke belang dat de uitzonderingsgrond beschermt. Daarbij weegt het belang
van openbaarheid zwaar. Als ik informatie weiger, moet ik goed motiveren
waarom ik dat doe.
RWS INFORMATIE - PERSOONSVERTROUWELIJK Pagina 3 van 12Rijkswaterstaat ZN
Datum
In de inventarislijst en op de documenten heb ik opgenomen welke 15 juli 2022
uitzonderingsgronden van toepassing zijn. Ons kenmerk
RWS-2022/18081
Onder de reikwijdte van uw Wob-verzoek vallen documenten waarin informatie is
opgenomen die op grond van artikel 19.1a van de Wet milieubeheer kan worden
gekwalificeerd als milieu-informatie. Voor zover er milieu-informatie in de
documenten is aangetroffen, maak ik deze in de meeste gevallen openbaar. De
uitzondering die ik hierop maak, motiveer ik verderop in dit besluit.
De eerbiediging van de persoonlijke levenssfeer (artikel 5.1, tweede lid,
aanhef en onder e, van de Woo)
Ik maak geen informatie openbaar als dit de persoonlijke levenssfeer schaadt en
dit belang zwaarder weegt dan het belang van openbaarheid (artikel 5.1, tweede
lid, aanhef en onder e, van de Woo). Het gaat om persoonsgegevens die (indirect)
te herleiden zijn tot een persoon zoals namen, e-mailadressen, telefoonnummers
en functienamen. In bijna alle documenten is dit het geval. Ik vind het in dit geval
belangrijker dat de identiteit van de betrokkene niet bekend wordt, omdat dit zijn
of haar persoonlijke levenssfeer kan schenden.
Waar het persoonsgegevens van ambtenaren betreft, vind ik - in het kader van
goed werkgeverschap - dat het belang van de eerbiediging van de persoonlijke
levenssfeer zwaarder moet wegen dan het belang van openbaarheid. Daarbij
weegt mee dat het hier niet gaat om het opgeven van een naam aan een
individuele burger die met een ambtenaar in contact treedt, maar om
openbaarmaking voor een ieder op grond van de Woo.
Omdat onder de Wob deze weigeringsgrond was opgenomen in artikel 10, tweede
lid, onderdeel e, is in de documenten de codering “10.2.e” opgenomen als gebruik
is gemaakt van deze weigeringsgrond. Dit is uit praktisch oogpunt niet bij elk
afzonderlijk persoonsgegeven in de betreffende documenten aangegeven, omdat
dit uit de context meestal voldoende blijkt.
Het belang van het goed functioneren van de Staat, andere
publiekrechtelijke lichamen of bestuursorganen (artikel 5.1, tweede lid,
aanhef en onder i, van de Woo)
Op grond van artikel 5.1, tweede lid, aanhef en onder i, van de Woo kan ik geen
informatie openbaar maken wanneer dit het goed functioneren van de Staat of
andere overheden schaadt en dit belang zwaarder weegt dan het belang van
openbaarheid. In bepaalde documenten staat informatie die het functioneren van
de Staat in gevaar zou kunnen brengen. Ik vind dat dit belang zwaarder moet
wegen dan het belang van openbaarheid, omdat
het belang van een zorgvuldige en effectieve besluitvorming zich niet verdraagt
met openbaar maken van de passages die het in dit geval betreft. Hieronder licht
ik per categorie documenten toe waarom het belang van het goed functioneren
van het bestuursorgaan zwaarder weegt.
Adviezen landsadvocaat voor 1 juli 2021
Definitieve adviezen van de landsadvocaat kunnen op verzoek openbaar worden
gemaakt wanneer het een algemeen juridisch beleidsadvies betreft en het dateert
van 1 juli 2021 of later. Het betreft hier adviezen van de landsadvocaat van voor 1
RWS INFORMATIE - PERSOONSVERTROUWELIJK Pagina 4 van 12Rijkswaterstaat ZN
Datum
juli 2021. Adviezen van de landsadvocaat voor die datum kennen geen strikte 15 juli 2022
scheiding tussen een algemeen juridisch beleidsadvies en procesadvies waardoor Ons kenmerk
niet kan worden uitgesloten dat informatie openbaar wordt gemaakt dat raakt aan RWS-2022/18081
het procesbelang van de Staat. Het is belangrijk dat de Staat de gelegenheid moet
hebben om vertrouwelijk advies in te winnen over de sterke en zwakke kanten
van de juridische positie. Openbaarmaking hiervan is schadelijk voor de
procespositie van de Staat. Hetzelfde geldt voor de voorafgaande correspondentie
over het (concept)advies. Daarom wordt dit advies en de voorafgaande
correspondentie daarover niet openbaar gemaakt met een beroep op het belang
van het goed functioneren van de Staat. Op dezelfde informatie is ook het
bepaalde in artikel 5.2, eerste lid van de Woo van toepassing. Zie daartoe
hieronder in het besluit.
De betreffende adviezen zijn in de documenten onleesbaar gemaakt en gecodeerd
met de Wob-weigeringsgronden “11.1 jo. 10.2.g”.
Risico op misbruik groepsmailboxen
In de documenten staan e-mailadressen van een interne postbus en/of
toegangscodes naar digitale vergaderingen welke niet zijn bedoeld voor derden
om de betreffende organisatie te benaderen of om aan de vergaderingen deel te
nemen. Openbaarmaking zal naar mijn oordeel leiden tot onevenredige benadeling
van die organisaties en of deelnemers van de bijeenkomsten, en vergroot het
risico op misbruik, overbelasting en onheus gebruik. Ik laat onder deze
omstandigheden het belang van voorkoming van onevenredige benadeling
zwaarder wegen dan het belang van de openbaarheid van informatie.
Deze weigeringsgrond heb ik niet expliciet aangegeven in de documenten.
Persoonlijke beleidsopvattingen in een document voor intern beraad,
artikel 5.2, eerste lid, Woo (correspondeert met artikel 11, eerste lid,
Wob)
Uitgangspunt van de Woo is dat overheidsinformatie openbaar is. Dit geldt in
principe ook voor documenten opgesteld voor intern beraad. Intern beraad is het
overleg tussen ambtenaren binnen een bestuursorgaan, of binnen een kring van
bestuursorganen die gezamenlijk verantwoordelijk zijn voor een bestuurlijke
aangelegenheid. Documenten die bestemd zijn voor intern beraad kunnen
persoonlijke beleidsopvattingen bevatten. Dat is hier ook het geval. Ten aanzien
van de openbaarmaking van deze persoonlijke beleidsopvattingen geldt het
volgende. Op grond van artikel 5.2, eerste lid, van de Woo worden persoonlijke
beleidsopvattingen in documenten die bestemd zijn voor intern beraad niet
openbaar gemaakt. Persoonlijke beleidsopvattingen zijn ambtelijke adviezen,
meningen, visies, standpunten en overwegingen ten behoeve van intern beraad.
Persoonlijke beleidsopvattingen zijn niet: feiten, prognoses, beleidsalternatieven,
de gevolgen van een bepaald beleidsalternatief of andere onderdelen met een
overwegend objectief karakter.
Verstrekking persoonlijke beleidsopvattingen, artikel 5.2, tweede lid, Woo
(correspondeert met artikel 11, tweede lid, Wob)
Ik acht het in het belang van een goede en democratische bestuursvoering dat via
dit besluit persoonlijke beleidsopvattingen, in geanonimiseerde vorm en niet
RWS INFORMATIE - PERSOONSVERTROUWELIJK Pagina 5 van 12Rijkswaterstaat ZN
Datum
herleidbaar tot personen, wel openbaar worden gemaakt (artikel 5.2, tweede lid, 15 juli 2022
van de Woo). Het onderwerp van uw verzoek is maatschappelijk actueel en maakt Ons kenmerk
deel uit van een publiek debat. Het is belangrijk dat alle relevante informatie RWS-2022/18081
hiervoor beschikbaar is. In het belang van een evenwichtig beeld van de
besluitvorming en ter voorkoming van een onvolledig of verkeerd beeld, acht ik
openheid over de persoonlijke beleidsopvattingen gewenst.
Ten aanzien van een aantal (passages in) documenten ga ik evenwel niet over tot
het (geanonimiseerd) openbaar maken van daarin opgenomen persoonlijke
beleidsopvattingen en weiger ik de betreffende informatie met toepassing van
artikel 5.2, eerste lid, van de Woo. Het gaat hierbij om de volgende situaties:
- Strikt persoonlijke kwalificaties en privacy-overwegingen.
Een beperkt aantal documenten bevat strikt persoonlijke kwalificaties van
bepaalde situaties of gegevens, die de betreffende persoon of anderen mogelijk
diskwalificeren of beschadigen. Openbaarmaking van deze persoonlijke
beleidsopvattingen komt naar mijn oordeel niet ten goede van de democratische
controle, de effectieve totstandkoming van het beleid en de samenwerking tussen
medewerkers binnen Rijkswaterstaat en met externen die deel uitmaken van het
intern beraad. Het zwaarwegende belang van openbaarheid weegt hier niet
tegenop. Bovendien raakt openbaarmaking in bepaalde gevallen het belang van de
eerbiediging van de persoonlijke levenssfeer van de betrokken personen. Bepaalde
persoonlijke beleidsopvattingen zijn namelijk herleidbaar tot de persoon (bijv. via
de functieomschrijving. Hierdoor is de privacy van de betreffende persoon in het
geding. Dit in samenhang met de strikt persoonlijke kwalificaties maakt dat het
belang van openbaarheid niet zwaarder weegt dan het beschermen van de privacy
en de persoonlijke kwalificaties van de betrokken personen. Deze informatie wordt
daarom niet openbaar gemaakt met toepassing van artikel 5.2, tweede lid, van de
Woo, maar geweigerd met toepassing van artikel 5.2, eerste lid, van de Woo.
In de betreffende documenten is bij toepassing van deze weigeringsgrond de
codering “11.1 en 10.2.g” vermeld.
Als persoonlijke beleidsopvattingen tevens milieu-informatie bevatten, mogen
deze op grond van artikel 5.1, vierde lid van de Woo, alleen geweigerd worden
nadat het belang van de bescherming van de persoonlijke beleidsopvattingen is
afgewogen tegen het belang van openbaarmaking van de milieu-informatie. Ook
hier ben ik van mening dat het belang van de bescherming van de persoonlijke
beleidsopvattingen zwaarder weegt dan het belang dat met openbaarmaking van
deze milieu-informatie wordt gediend. Voor deze informatie geldt immers ook dat
het veelal strikt persoonlijke kwalificaties van bepaalde situaties of gegevens zijn,
die de betreffende persoon of anderen mogelijk diskwalificeren en die mogelijk
nog herleidbaar zijn tot de betreffende personen. Daarom maak ik deze informatie
niet openbaar.
In de betreffende documenten is bij toepassing van deze weigeringsgrond en
bijbehorende belangenafweging de codering “11.1 en 11.4” vermeld.
- Conceptdocumenten (met milieu-informatie)
De conceptversies van documenten en/of tekstuele voorstellen op deze
conceptversies maak ik niet openbaar. Deze zijn bij uitstek bedoeld om in een
vrije en open gedachtewisseling te beraadslagen en te komen tot besluitvorming.
RWS INFORMATIE - PERSOONSVERTROUWELIJK Pagina 6 van 12Rijkswaterstaat ZN
Datum
Het belang van het functioneren van een bestuursorgaan komt in gedrang als deze 15 juli 2022
communicatie openbaar wordt. Ik acht het ook niet in het belang van het goede Ons kenmerk
functioneren van de Staat (artikel 5.1, eerste lid, onderdeel i, van de Woo) dat RWS-2022/18081
van eenzelfde document meerdere versies in het publieke domein in omloop zijn,
met als mogelijk gevolg dat een publiek debat kan ontstaan over documenten die
nog niet rijp zijn voor besluitvorming. De definitieve versies van documenten zijn
reeds openbaar of worden met dit besluit openbaar gemaakt. Met het openbaar
maken van de definitieve versie wordt het belang van openbaarheid naar mijn
oordeel voldoende gediend. Om die reden maak ik conceptversies van
documenten of concrete tekstvoorstellen voor documenten niet openbaar op grond
van artikel 5.2, eerste lid, van de Woo. Voor zover op deze grond geweigerde
passages en/of documenten tevens feitelijke gegevens bevatten, zijn die zodanig
verweven met de persoonlijke beleidsopvattingen dat die daarvan niet te scheiden
zijn.
In de betreffende documenten is bij toepassing van deze weigeringsgrond de
codering “11.1 en 10.2.g, concept” vermeld.
Ten aanzien van informatie die op deze grond geweigerd wordt en tevens milieu-
informatie bevat merk ik het volgende op. Ook voor deze documenten geldt dat
deze op grond van artikel 5.2, vierde lid, van de Woo, alleen geweigerd mogen
worden nadat het belang van de bescherming van de persoonlijke
beleidsopvattingen is afgewogen tegen het belang van openbaarmaking van de
milieu-informatie. Daarom overweeg ik nu als volgt. Deze documenten maak ik
niet openbaar vanuit het oogpunt van een openhartige onderlinge
gedachtewisseling en om te voorkomen dat betrokkenen in de praktijk grote
terughoudendheid zouden betrachten bij het geven van persoonlijke
beleidsopvattingen in milieu-aangelegenheden, hetgeen de kwaliteit van
besluitvorming niet ten goede zou komen. In dit verband benadruk ik met klem
dat de betreffende documenten zich in de conceptfase bevinden. Daarbij ken ik
tevens gewicht toe aan de omstandigheid dat de uiteindelijke versies van de
voormelde documenten in een later stadium openbaar zijn gemaakt, zodat de
desbetreffende milieu-informatie en mogelijke emissiegegevens in de
openbaargemaakte versies terug te vinden zijn.
In de betreffende documenten is bij toepassing van deze weigeringsgrond de
codering “11.1 en 11.4, concept” vermeld.
Wijze van openbaarmaking
De documenten, opgenomen op de inventarislijst zal ik u via secure transfer doen
toekomen. De documenten worden na minimaal 5 werkdagen na verzending van
dit besluit op www.rijksoverheid.nl gepubliceerd. Een (geanonimiseerd) afschrift
van dit besluit zend ik aan de derde-belanghebbenden.
RWS INFORMATIE - PERSOONSVERTROUWELIJK Pagina 7 van 12Rijkswaterstaat ZN
Datum
15 juli 2022
Ons kenmerk
RWS-2022/18081
Afsluiting
Ik vertrouw erop u hiermee voldoende geïnformeerd te hebben. Indien u nog
vragen heeft, kunt u contact opnemen met de in de kantlijn genoemde
contactpersoon.
Hoogachtend,
DE MINISTER VAN INFRASTRUCTUUR EN WATERSTAAT,
namens deze,
De hoofdingenieur-directeur Rijkswaterstaat Zuid-Nederland,
RWS INFORMATIE - PERSOONSVERTROUWELIJK Pagina 8 van 12Rijkswaterstaat ZN
Datum
Mededeling 15 juli 2022
Ons kenmerk
Op grond van de Algemene wet bestuursrecht kunt u tegen dit besluit binnen zes RWS-2022/18081
weken na de dag waarop dit is bekendgemaakt een bezwaarschrift indienen. Het
bezwaarschrift moet worden gericht aan:
de Minister van Infrastructuur en Waterstaat
ter attentie van Rijkswaterstaat Corporate Dienst
Afdeling Bestuurlijk Juridische Zaken en Vastgoed | Expertise
Postbus 2232
3500 GE Utrecht
Het bezwaarschrift dient te zijn ondertekend en tenminste het volgende te
bevatten:
a. naam en adres van de indiener;
b. de dagtekening;
c. een omschrijving van het besluit waartegen het bezwaarschrift zich richt
(inclusief datum en nummer of kenmerk);
d. de gronden waarop het bezwaar rust;
e. zo mogelijk een afschrift van het besluit waartegen het beroep zich richt.
RWS INFORMATIE - PERSOONSVERTROUWELIJK Pagina 9 van 12Rijkswaterstaat ZN
Datum
Bijlage 1 – Relevante artikelen uit de Woo 15 juli 2022
Ons kenmerk
Artikel 2.5 RWS-2022/18081
Bij de toepassing van deze wet wordt uitgegaan van het algemeen belang van
openbaarheid van publieke informatie voor de democratische samenleving.
Artikel 4.1
1. Eenieder kan een verzoek om publieke informatie richten tot een
bestuursorgaan of een onder verantwoordelijkheid van een bestuursorgaan
werkzame instelling, dienst of bedrijf. In het laatste geval beslist het
verantwoordelijke bestuursorgaan op het verzoek.
2. Een verzoek kan mondeling of schriftelijk worden ingediend en kan elektronisch
worden verzonden op de door het bestuursorgaan aangegeven wijze.
3. De verzoeker behoeft bij zijn verzoek geen belang te stellen.
4. De verzoeker vermeldt bij zijn verzoek de aangelegenheid of het daarop
betrekking hebbende document, waarover hij informatie wenst te ontvangen.
5. Indien een verzoek te algemeen geformuleerd is, verzoekt het bestuursorgaan
binnen twee weken na ontvangst van het verzoek de verzoeker om het verzoek te
preciseren en is het de verzoeker daarbij behulpzaam.
6. Het bestuursorgaan kan besluiten een verzoek niet te behandelen, indien de
verzoeker niet meewerkt aan een verzoek tot precisering als bedoeld het vijfde lid.
In afwijking van artikel 4:5, vierde lid, van de Algemene wet bestuursrecht wordt
het besluit om het verzoek niet te behandelen aan de verzoeker bekendgemaakt
binnen twee weken nadat het verzoek is gepreciseerd of nadat de daarvoor
gestelde termijn ongebruikt is verstreken.
7. Een verzoek om informatie wordt ingewilligd met inachtneming van het
bepaalde in hoofdstuk 5.
Artikel 5.1
1. Het openbaar maken van informatie ingevolge deze wet blijft achterwege voor
zover dit:
a. de eenheid van de Kroon in gevaar zou kunnen brengen;
b. de veiligheid van de Staat zou kunnen schaden;
c. bedrijfs- en fabricagegegevens betreft die door natuurlijke personen of
rechtspersonen vertrouwelijk aan de overheid zijn meegedeeld;
d. persoonsgegevens betreft als bedoeld in paragraaf 3.1 onderscheidenlijk
paragraaf
3.2 van de Uitvoeringswet Algemene verordening gegevensbescherming, tenzij de
betrokkene uitdrukkelijk toestemming heeft gegeven voor de openbaarmaking van
deze persoonsgegevens of deze persoonsgegevens kennelijk door de betrokkene
openbaar zijn gemaakt;
e. nummers betreft die dienen ter identificatie van personen die bij wet of
algemene maatregel van bestuur zijn voorgeschreven als bedoeld in artikel 46 van
de Uitvoeringswet Algemene verordening gegevensbescherming, tenzij de
verstrekking kennelijk geen inbreuk op de levenssfeer maakt.
2. Het openbaar maken van informatie blijft eveneens achterwege voor zover het
belang daarvan niet opweegt tegen de volgende belangen:
RWS INFORMATIE - PERSOONSVERTROUWELIJK Pagina 10 van 12Rijkswaterstaat ZN
Datum
a. de betrekkingen van Nederland met andere landen en staten en met 15 juli 2022
internationale organisaties; Ons kenmerk
b. de economische of financiële belangen van de Staat, andere publiekrechtelijke RWS-2022/18081
lichamen of bestuursorganen, in geval van milieu-informatie slechts voor zover de
informatie betrekking heeft op handelingen met een vertrouwelijk karakter;
c. de opsporing en vervolging van strafbare feiten;
d. de inspectie, controle en toezicht door bestuursorganen;
e. de eerbiediging van de persoonlijke levenssfeer;
f. de bescherming van andere dan in het eerste lid, onderdeel c, genoemde
concurrentiegevoelige bedrijfs- en fabricagegegevens;
g. de bescherming van het milieu waarop deze informatie betrekking heeft;
h. de beveiliging van personen en bedrijven en het voorkomen van sabotage;
i. het goed functioneren van de Staat, andere publiekrechtelijke lichamen of
bestuursorganen.
3. Indien een verzoek tot openbaarmaking op een van de in het tweede lid
genoemde gronden wordt afgewezen, bevat het besluit hiervoor een uitdrukkelijke
motivering.
4. Openbaarmaking kan tijdelijk achterwege blijven, indien het belang van de
geadresseerde van de informatie om als eerste kennis te nemen van de informatie
dit kennelijk vereist. Het bestuursorgaan doet mededeling aan de verzoeker van
de termijn waarbinnen de openbaarmaking alsnog zal geschieden.
5. In uitzonderlijke gevallen kan openbaarmaking van andere informatie dan
milieu-informatie voorts achterwege blijven indien openbaarmaking onevenredige
benadeling toebrengt aan een ander belang dan genoemd in het eerste of tweede
lid en het algemeen belang van openbaarheid niet tegen deze benadeling
opweegt. Het bestuursorgaan baseert een beslissing tot achterwege laten van de
openbaarmaking van enige informatie op deze grond ten aanzien van dezelfde
informatie niet tevens op een van de in het eerste of tweede lid genoemde
gronden.
6. Het openbaar maken van informatie blijft in afwijking van het eerste lid,
onderdeel c, in geval van milieu-informatie eveneens achterwege voor zover
daardoor het in het eerste lid, onderdeel c, genoemde belang ernstig geschaad
wordt en het algemeen belang van openbaarheid van informatie niet opweegt
tegen deze schade.
7. Het eerste en tweede lid zijn niet van toepassing op milieu-informatie die
betrekking heeft op emissies in het milieu.
Artikel 5.2
1. In geval van een verzoek om informatie uit documenten, opgesteld ten behoeve
van intern beraad, wordt geen informatie verstrekt over daarin opgenomen
persoonlijke beleidsopvattingen. Onder persoonlijke beleidsopvattingen worden
verstaan ambtelijke adviezen, visies, standpunten en overwegingen ten behoeve
van intern beraad, niet zijnde feiten, prognoses, beleidsalternatieven, de gevolgen
van een bepaald beleidsalternatief of andere onderdelen met een overwegend
objectief karakter.
2. Het bestuursorgaan kan over persoonlijke beleidsopvattingen met het oog op
een goede en democratische bestuursvoering informatie verstrekken in niet tot
personen herleidbare vorm. Indien degene die deze opvattingen heeft geuit of zich
RWS INFORMATIE - PERSOONSVERTROUWELIJK Pagina 11 van 12Rijkswaterstaat ZN
Datum
erachter heeft gesteld, daarmee heeft ingestemd, kan de informatie in tot 15 juli 2022
personen herleidbare vorm worden verstrekt. Ons kenmerk
3. Onverminderd het eerste en tweede lid wordt uit documenten opgesteld ten RWS-2022/18081
behoeve van formele bestuurlijke besluitvorming door een minister, een
commissaris van de Koning, Gedeputeerde Staten, een gedeputeerde, het college
van burgemeester en wethouders, een burgemeester en een wethouder,
informatie verstrekt over persoonlijke beleidsopvattingen in niet tot personen
herleidbare vorm, tenzij het kunnen voeren van intern beraad onevenredig wordt
geschaad.
4. In afwijking van het eerste lid wordt bij milieu-informatie het belang van de
bescherming van de persoonlijke beleidsopvattingen afgewogen tegen het belang
van openbaarmaking. Informatie over persoonlijke beleidsopvattingen kan worden
verstrekt in niet tot personen herleidbare vorm. Indien degene die deze
opvattingen heeft geuit of zich erachter heeft gesteld, daarmee heeft ingestemd,
kan de informatie in tot personen herleidbare vorm worden verstrekt.
RWS INFORMATIE - PERSOONSVERTROUWELIJK Pagina 12 van 12