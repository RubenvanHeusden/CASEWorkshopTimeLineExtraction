File id: 102 File title: besluit-wob-laadpalen.pdf.
> Retouradres Postbus 20201 2500 EE Den Haag
Directie Juridische Zaken
Korte Voorhout 7
2511 CW Den Haag
Postbus 20201
2500 EE Den Haag
www.rijksoverheid.nl
Inlichtingen
wobverzoekendjz@minfin.nl
www.minfin.nl
Ons kenmerk
2022-0000042424
Per e-mail aan: Uw brief (kenmerk)
brief van 27 augustus
Datum 11 april 2022
Betreft Besluit op uw Wob-verzoek inzake laadpalen over de
periode 2011 tot heden
Geachte,
In uw brief van 27 augustus 2021, ontvangen op 30 augustus 2021, heeft u met
een beroep op de Wet openbaarheid van bestuur (hierna: Wob) verzocht om
documenten inzake laadpalen in het kader van de Wet belastingen op
milieugrondslag en de Wet waardering onroerende zaken over de periode van
2011 tot heden.
De ontvangst van uw verzoek heb ik u schriftelijk bevestigd bij brief van 2
september 2021, met kenmerk 2021-0000179045. In diezelfde brief is de
beslistermijn met vier weken verdaagd tot 25 oktober 2021.
Op 21 september 2012 hebben medewerkers van mijn ministerie met u
gesproken over de invulling van uw verzoek. Tijdens het gesprek is afgesproken
dat het Wob-verzoek moet worden gezien in het licht van de complexbenadering
(of anderszins op grond van artikel 16 Wet waardering onroerende zaken),
waardoor ten aanzien van de Wet Belastingen op milieugrondslag (meer specifiek
de energiebelasting) sprake is van één aansluiting (“samenstel”).
Het is helaas niet gelukt om binnen de wettelijke termijn op uw Wob-verzoek te
beslissen. Hiervoor bied ik u mijn excuses aan.
Besluit
Ik besluit de door u gevraagde informatie gedeeltelijk openbaar te maken. Ik licht
mijn besluit hieronder toe.
Inventarisatie documenten
Op basis van uw verzoek zijn meerdere documenten aangetroffen. Deze
documenten zijn opgenomen in een inventarislijst, zie hiertoe bijlage B.
Diverse documenten zijn al openbaar. Voor de vindplaats daarvan verwijs ik naar
bijlage B.
Derde-belanghebbende
Bij de openbaarmaking van diverse documenten spelen de belangen van derden
een rol. Deze derde-belanghebbenden zijn vooraf gevraagd om hun mening te
geven over de voorgenomen wijze van openbaarmaking van de documenten en
de meeste belanghebbenden hebben ingestemd met openbaarmaking.
Pagina 1 van 6Eén of meerdere derde-belanghebbenden stemmen niet in met openbaarmaking.
Directie Juridische Zaken
Deze zienswijzen heb ik in mijn belangenafweging meegenomen, en ik volg één
derde-belanghebbende volledig en één derde-belanghebbende deels. Deze derde-
Ons kenmerk
belanghebbende heeft verzocht om concurrentiegevoelige gegevens en
2022-0000042424
verwijzingen naar een bedrijf in de documenten te lakken. Ik heb dit verzoek ten
aanzien van de verwijzingen naar een bedrijf niet gehonoreerd, aangezien reeds
openbaar is dat dit bedrijf betrokken is geweest bij de pilot van de gemeente
Amsterdam voor laadpalen.1
Wettelijk kader
Uw verzoek om informatie is beoordeeld op grond van de Wob. Het recht op
openbaarmaking dient het publieke belang van een goede en democratische
bestuursvoering. Het komt iedere burger in gelijke mate toe. Er wordt niet
gekeken naar het specifieke belang van de verzoeker.
Openbaarmaking in de zin van de Wob betekent openbaarmaking voor iedereen.
In dat licht vindt de afweging dan ook plaats. Hierbij wordt getoetst aan de
artikelen 10 en 11 van de Wob waarin is aangegeven in welke gevallen
openbaarmaking kan of moet worden geweigerd (zie bijlage A). Voorts kan het
bestuursorgaan besluiten om op grond van eventuele bijzondere
openbaarmakingsregimes documenten (gedeeltelijk) niet openbaar te maken.
Motivering
Bedrijfs- en fabricagegegevens (artikel 10, eerste lid, onder c, van de Wob)
Openbaarmaking van informatie blijft achterwege indien het bedrijfs- en
fabricagegegevens betreft die vertrouwelijk aan de overheid zijn meegedeeld.
Onder bedrijfs- en fabricagegegevens worden verstaan: al die gegevens waaruit
wetenswaardigheden kunnen worden afgeleid over de technische of financiële
bedrijfsvoering, het productieproces, de afzet van producten of de kring van
afnemers of leveranciers. In de documenten met nummers 1093034, 1092357,
1093014, 1092892, 1093050, 1092340 en 1093017 staan dergelijke bedrijfs- of
fabricagegegevens.
Het betreft informatie over de wijze waarop de beide ondernemingen invulling
hebben gegeven aan een pilot voor elektrisch rijden. Deze informatie is aan mij
vertrouwelijk overhandigd in het kader van twee verzoeken om
standpuntbepaling door de Belastingdienst. Uit deze informatie kunnen
wetenswaardigheden worden afgeleid over zowel de technische als financiële
bedrijfsvoering van deze ondernemingen. Het biedt namelijk inzicht in de
technische invulling van de pilot en onder welke voorwaarden deze pilot is
uitgevoerd. In dit kader acht ik van belang dat de betrokken ondernemingen nog
steeds binnen deze gemeente een oplaadnetwerk onderhouden. Ik maak deze
informatie dus niet openbaar. Waar van toepassing heb ik deze informatie
onleesbaar gemaakt onder vermelding van 10.1.c.
De eerbiediging van de persoonlijke levenssfeer (artikel 10, tweede lid, onder e,
van de Wob)
Op grond van artikel 10, tweede lid, aanhef en onder e, van de Wob blijft
verstrekking van informatie achterwege voor zover het belang daarvan niet
opweegt tegen het belang dat de persoonlijke levenssfeer wordt geëerbiedigd.
In diverse documenten staan persoonsgegevens. Dit betreft gegevens die
herleidbaar zijn tot een persoon, zoals onder meer namen, e-mailadressen,
(specifieke) functienamen en telefoonnummers.
1 Zie https://www.energievergelijking.nl/nuon-en-heijmans-gaan-
laadpalen-in-amsterdam-uitbreiden/?cn-reloaded=1.
Pagina 2 van 6Ik ben van oordeel dat ten aanzien van deze gegevens het belang dat de
Directie Juridische Zaken
persoonlijke levenssfeer wordt geëerbiedigd, zwaarder moet wegen dan het
belang van openbaarheid. Daarom heb ik de persoonsgegevens verwijderd uit
Ons kenmerk
deze documenten.
2022-0000042424
Voor zover het de namen, e-mailadressen, functienamen en telefoonnummers
van ambtenaren betreft is hierbij het volgende van belang. In het kader van goed
werkgeverschap ben ik van oordeel dat ten aanzien van deze gegevens het
belang dat de persoonlijke levenssfeer wordt geëerbiedigd, zwaarder moet wegen
dan het belang van openbaarheid. Dit ter bescherming van de persoonlijke
levenssfeer van de betrokken ambtenaar. Daarbij is van belang dat het hier niet
gaat om het opgeven van een naam aan een individuele burger die met een
ambtenaar in contact treedt, maar om openbaarmaking van de naam in de zin
van de Wob. Waar van toepassing heb ik de genoemde informatie onleesbaar
gemaakt onder vermelding van 10.2.e.
Het voorkomen van onevenredige bevoordeling of benadeling (artikel 10, tweede
lid, onder g, van de Wob)
Openbaarmaking van informatie blijft achterwege voor zover het belang daarvan
niet opweegt tegen het belang van het voorkomen van onevenredige
bevoordeling of benadeling van belanghebbenden bij die informatie. Hiertoe merk
ik het volgende op.
Bij het document met nummer 1092802 is een business case voor laadpalen
besproken, welke is vastgesteld naar aanleiding van de input van de deelnemers
aan een workshop. Openbaarmaking van deze informatie benadeelt de
deelnemers onevenredig, omdat het concurrentiegevoelige informatie betreft.
Ondernemingen die niet aan deze workshop hebben deelgenomen, zouden op
basis van deze business case een beeld kunnen vormen van de kosten van hun
concurrenten. Het belang bij het voorkomen van onevenredig nadeel weeg ik hier
zwaarder dan het algemene belang van openbaarmaking.
Verder heeft een belanghebbende verzocht om in dit document de bankgegevens,
het nummer van de inschrijving bij de Kamer van Koophandel en het btw-
nummer te lakken wegens potentiële identiteitsfraude. Identiteitsfraude zorgt
voor zowel natuurlijke- als rechtspersonen tot veel overlast. Ook in dit geval
weeg ik het belang bij het voorkomen van onevenredig nadeel zwaarder dan het
algemene belang van openbaarmaking. Hierbij wordt opgemerkt dat het belang
van de openbaarmaking van dergelijke informatie zeer beperkt is. In beide
gevallen is sprake van belangen die artikel 10, tweede lid, aanhef en onder g, van
de Wob beoogt te beschermen. Waar van toepassing heb ik deze informatie
onleesbaar gemaakt onder vermelding van: 10.2.g.
Persoonlijke beleidsopvattingen in een stuk voor intern beraad (artikel 11, eerste
lid, van de Wob)
Uitgangspunt van de Wob is dat overheidsinformatie openbaar is. Dit geldt in
beginsel ook voor documenten opgesteld ten behoeve van intern beraad. Dit is
het beraad over een bestuurlijke aangelegenheid binnen een bestuursorgaan, dan
wel binnen een kring van overheden in het kader van de gezamenlijke
verantwoordelijkheid voor een bestuurlijke aangelegenheid. Uit de
wetsgeschiedenis blijkt dat onder het begrip ‘documenten opgesteld ten behoeve
van intern beraad’ onder meer moeten worden begrepen: nota’s van ambtenaren
aan hun politieke en ambtelijk leidinggevenden, correspondentie tussen de
onderdelen van een ministerie en tussen ministeries onderling, concepten van
stukken, agenda’s, notulen, samenvattingen en conclusies van interne
besprekingen en rapporten van ambtelijke adviescommissies. Degene die de
stukken heeft opgesteld moet de bedoeling hebben gehad dat ze zouden dienen
voor intern beraad.
Pagina 3 van 6Artikel 11, eerste lid, van de Wob bepaalt dat uit documenten die zijn opgesteld
Directie Juridische Zaken
ten behoeve van intern beraad geen informatie wordt verstrekt over persoonlijke
beleidsopvattingen. Onder ‘persoonlijke beleidsopvattingen’ wordt verstaan:
Ons kenmerk
ambtelijke adviezen, visies, standpunten en overwegingen. Dergelijke
2022-0000042424
opvattingen worden niet openbaar gemaakt omdat een zekere mate van
veiligheid en vertrouwelijkheid noodzakelijk is om te kunnen komen tot een
effectieve besluitvorming. Ambtenaren en bestuurders moeten onderling en met
bewindspersonen kunnen brainstormen. Feiten, prognoses, beleidsalternatieven,
de gevolgen van een bepaald beleidsalternatief of andere onderdelen met een
overwegend objectief karakter worden door mij niet beschouwd als persoonlijke
beleidsopvattingen. De totstandkoming van beleid en regelgeving wordt met de
openbaarheid van dergelijke informatie inzichtelijk.
Op grond van artikel 11, tweede lid, van de Wob kan ik besluiten informatie te
geven over persoonlijke beleidsopvattingen in het belang van een goede en
democratische bestuursvoering. In documenten ouder dan vijf jaar maak ik de
persoonlijke beleidsopvattingen in het belang van een goede en democratische
bestuursvoering openbaar, tenzij zwaarwegende belangen bestaan die zich tegen
openbaarmaking verzetten. Van dergelijke belangen is in onderhavig geval geen
sprake. Dit houdt in dat ik de persoonlijke beleidsopvattingen in de documenten
openbaar maak in niet tot personen herleidbare vorm.
Wijze van openbaarmaking
Het is mogelijk dat één of meerdere derde-belanghebbenden het niet eens is met
de wijze van openbaarmaking. Deze belanghebbenden krijgen twee weken na
dagtekening van het besluit de tijd om een bezwaarschrift in te dienen en de
rechtbank te verzoeken een voorlopige voorziening te treffen. Als dat niet
gebeurt, ontvangt u na deze twee weken de documenten. Wel ontvangt u hierbij
alvast het besluit en de bijbehorende inventarislijst.
Plaatsing op internet
De stukken worden met een geanonimiseerde versie van dit besluit voor eenieder
kenbaar gemaakt op www.rijksoverheid.nl.
Afschrift aan belanghebbenden
Een afschrift van dit besluit zend ik aan de belanghebbenden.
Hoogachtend,
De staatssecretaris van Financiën – Fiscaliteit en Belastingdienst,
namens deze,
b/a
mr. M.S. Bogtstra
De directeur Juridische Zaken
Pagina 4 van 6Deze brief is een besluit in de zin van de Algemene wet bestuursrecht. Op grond
Directie Juridische Zaken
van die wet kunt u tegen dit besluit binnen zes weken na de dag waarop dit
besluit is bekendgemaakt een bezwaarschrift indienen. Het bezwaarschrift moet
Ons kenmerk
worden gericht aan de minister van Financiën, ter attentie van de Directie 2022-0000042424
Juridische Zaken, Postbus 20201, 2500 EE Den Haag. Het bezwaarschrift dient te
worden ondertekend en dient ten minste het volgende te bevatten:
a. naam en adres van de indiener;
b. de dagtekening;
c. een omschrijving van het besluit waartegen het bezwaar zich richt;
d. een opgave van de redenen waarom u zich met het besluit niet kunt verenigen.
Pagina 5 van 6Bijlage A
Directie Juridische Zaken
Artikel 10 van de Wob luidt, voor zover relevant, als volgt:
Ons kenmerk
1. Het verstrekken van informatie ingevolge deze wet blijft achterwege voor 2022-0000042424
zover dit:
a. de eenheid van de Kroon in gevaar zou kunnen brengen;
b. de veiligheid van de Staat zou kunnen schaden;
c. bedrijfs- en fabricagegegevens betreft, die door natuurlijke personen of
rechtspersonen vertrouwelijk aan de overheid zijn meegedeeld;
d. persoonsgegevens betreft als bedoeld in de artikelen 9, 10 en 87 van de
Algemene verordening gegevensbescherming, tenzij de verstrekking
kennelijk geen inbreuk op de persoonlijke levenssfeer maakt.
2. Het verstrekken van informatie ingevolge deze wet blijft eveneens
achterwege voor zover het belang daarvan niet opweegt tegen de volgende
belangen:
a. de betrekkingen van Nederland met andere staten en met internationale
organisaties;
b. de economische of financiële belangen van de Staat, de andere
publiekrechtelijke lichamen of de in artikel 1a, onder c en d, bedoelde
bestuursorganen;
c. de opsporing en vervolging van strafbare feiten;
d. inspectie, controle en toezicht door bestuursorganen;
e. de eerbiediging van de persoonlijke levenssfeer;
f. het belang, dat de geadresseerde erbij heeft als eerste kennis te kunnen
nemen van de informatie;
g. het voorkomen van onevenredige bevoordeling of benadeling van bij de
aangelegenheid betrokken natuurlijke personen of rechtspersonen dan
wel van derden.
3. Het tweede lid, aanhef en onder e, is niet van toepassing voor zover de
betrokken persoon heeft ingestemd met openbaarmaking.
(...)
Artikel 11 van de Wob luidt, voor zover relevant, als volgt:
1. In geval van een verzoek om informatie uit documenten, opgesteld ten
behoeve van intern beraad, wordt geen informatie verstrekt over daarin
opgenomen persoonlijke beleidsopvattingen.
2. Over persoonlijke beleidsopvattingen kan met het oog op een goede en
democratische bestuursvoering informatie worden verstrekt in niet tot
personen herleidbare vorm. Indien degene die deze opvattingen heeft geuit of
zich erachter heeft gesteld, daarmee heeft ingestemd, kan de informatie in
tot personen herleidbare vorm worden verstrekt.
3. Met betrekking tot adviezen van een ambtelijke of gemengd samengestelde
adviescommissie kan het verstrekken van informatie over de daarin opge-
nomen persoonlijke beleidsopvattingen plaatsvinden, indien het voornemen
daartoe door het bestuursorgaan dat het rechtstreeks aangaat aan de leden
van de adviescommissie voor de aanvang van hun werkzaamheden kenbaar is
gemaakt.
4. In afwijking van het eerste lid wordt bij milieu-informatie het belang van de
bescherming van de persoonlijke beleidsopvattingen afgewogen tegen het
belang van openbaarmaking. Informatie over persoonlijke beleidsopvattingen
kan worden verstrekt in niet tot personen herleidbare vorm. Het tweede lid,
tweede volzin, is van overeenkomstige toepassing.
Pagina 6 van 6