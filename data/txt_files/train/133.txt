File id: 133 File title: Besluit_inzake_Wob-verzoek_PTSS.pdf.
‘,52, Ministerie van Justitie en Veiligheid
•pepl,s -
't J'
> Retouradres Postbus 20301 2500 EH Den Haag
Directoraat-Generaal
Politie en
Veiligheidsregio's
Turfmarkt 147
2511 DP Den Haag
Postbus 20301
2500 EH Den Haag
www.rijksoverheid.nl/jenv
Ons kenmerk
3804675
Bij beantwoording de datum
en ons kenmerk vermelden.
Wilt u slechts één zaak in uw
Datum 30 april 2022 brief behandelen.
Onderwerp Uw Wob-verzoek inzake gespreksverslagen PTSS
Geachte
In uw brief van 26 februari 2021, ontvangen op 27 februari 2021, heeft u mij met
een beroep op de Wet openbaarheid van bestuur (hierna: Wob) verzocht om
documenten of informatie in het kader van de bestuurlijke aangelegenheid:
- de gespreksverslagen tussen mij en medewerkers van de politie met Post
Traumatische Stress Stoornissen (hierna: PTSS) over de periode 2017 tot en met
27 februari 2021.
Op mijn departement zijn sinds 11 april 2018 pas documenten aanwezig over deze
bestuurlijke aangelegenheid. Gelet hierop is de relevante periode vastgesteld op 11
april 2018 tot 27 februari 2021.
Procedure
Op 27 februari 2021 heb ik uw Wob-verzoek ontvangen.
Bij brief van 2 maart 2021 (met kenmerk 3240522) heb ik u verzocht om contact
op te nemen met een van mijn medewerkers wegens het ontbreken van uw
telefoon- of e-mailgegevens.
Bij brief van 4 maart 2021 (met kenmerk 3242521) heb ik de ontvangst van uw
verzoek bevestigd.
Bij e-mail van 5 maart 2021 heeft u gereageerd inzake de omvang van uw Wob-
verzoek.
Bij brief van 23 maart 2021 (met kenmerk 3265156)) heb ik u laten weten dat ik
de termijn van behandeling met vier weken verleng, omdat een zorgvuldige
besluitvorming meer tijd vergt. De behandeling heeft langer geduurd dan wenselijk,
waarvoor excuses.
Pagina 1 van 7Directoraat-Generaal
Wettelijk kader Politie en
Veiligheidsregio's
Uw verzoek valt onder de reikwijdte van de Wob. Voor de relevante Wob-artikelen
verwijs ik u naar bijlage 1 bij dit besluit.
Datum
30 april 2022
Inventarisatie documenten Ons kenmerk
Op basis van uw verzoek zijn in totaal 101 documenten aangetroffen. Deze 3804675
documenten zijn opgenomen in twee inventarislijsten, die als bijlage 2 (Niet
openbaar), en bijlage 3 (Deels openbaar) bij dit besluit zijn gevoegd. In dit besluit
wordt verwezen naar de corresponderende nummers uit de verschillende
inventarislijsten, zodat per document duidelijk is wat is besloten.
Besluit
Ik heb besloten deels aan uw verzoek tegemoet te komen en de informatie waarom
u heeft verzocht gedeeltelijk openbaar te maken. Deze documenten zijn
opgenomen in de inventarislijst die als bijlage 3 (Deels openbaar) bij dit besluit is
gevoegd.
Ik heb ook besloten een deel van de door u gevraagde informatie niet openbaar te
maken. Deze documenten zijn opgenomen in een inventarislijst, die als bijlage 2
(Niet openbaar) bij dit besluit is gevoegd. Voor de motivering verwijs ik naar
onderdeel "Overwegingen" van dit besluit.
Hierbij wordt opgemerkt dat de nummeringen in de bijlagen paginanummers in de
documentenbundel betreffen.
Overwegingen
Allereerst wil ik u wijzen op het volgende. Ingevolge artikel 3, vijfde lid, van de
Wob, wordt een verzoek om informatie beoordeeld met inachtneming van het
bepaalde in de artikelen 10 en 11 van de Wob.
Het recht op openbaarmaking op grond van de Wob dient uitsluitend het publieke
belang vaneen goede en democratische bestuursvoering. Het komt iedere burger
in gelijke mate toe. Daarom kan ten aanzien van de openbaarheid geen onderscheid
worden gemaakt naar gelang de persoon of de bedoeling of belangen van de
verzoeker. Bij de te verrichten belangenafweging worden dan ook betrokken het
algemene belang bij openbaarmaking van de gevraagde informatie en de door de
weigeringsgronden te beschermen belangen, maar niet het specifieke belang van
de verzoeker.
Evenmin kent de Wob een beperkte vorm van openbaarmaking. Dit betekent dat
openbaarmaking van de gevraagde documenten uitsluitend aan u op grond van de
Wob niet mogelijk is. Indien ik aan u de betreffende documenten verstrek, moet ik
deze ook aan anderen geven indien zij daarom verzoeken. In dat licht vinden de
onderstaande belangenafwegingen dan ook plaats.
Bijzondere_persoonsgegevens (10.1.d Wob)
Op grond van artikel 10, eerste lid, aanhef en onder d, van de Wob blijft
verstrekking van informatie achterwege voor zover het bijzondere
persoonsgegevens betreft, tenzij de verstrekking kennelijk geen inbreuk maakt op
Pagina 2 van 7de persoonlijke levenssfeer. Op grond van artikelen 9, 10 en 87 van de Algemene Directoraat-Generaal
Verordening Gegevensbescherming worden onder bijzondere persoonsgegevens Politie en
Veiligheidsregio's
verstaan gegevens over iemands godsdienst of levensovertuiging, ras, politieke
gezindheid, gezondheid, seksuele leven, lidmaatschap van een vakvereniging,
Datum
strafrechtelijke persoonsgegevens en persoonsgegevens over onrechtmatig of 30 april 2022
hinderlijk gedrag in verband met een opgelegd verbod naar aanleiding van dat
Ons kenmerk
gedrag. 3804675
In de inventarislijst bijlage 2 (Niet openbaar) staan in een aantal documenten
bijzondere persoonsgegeven waarvan aannemelijk is dat openbaarmaking inbreuk
zou maken op de persoonlijke levenssfeer van betrokkenen. Het gaat hier om een
beschrijving en achtergrond van de medische situatie inzake PTSS. Ik zal deze
gegevens niet openbaar maken.
In de inventarislijst bijlage 3 (Deels openbaar) staan in documenten met
nummers 26, 32,37, 38, 45, 47, 117, 120, 135 bijzondere persoonsgegevens,
waarvan aannemelijk is dat openbaarmaking inbreuk zou maken op de
persoonlijke levenssfeer van betrokkene. Het gaat hier om een beschrijving en
achtergrond van de medische situatie inzake PTSS. Ik zal deze persoonsgegevens
dan ook niet openbaar maken.
Eerbiediging van de persoonlijke levenssfeer (artikel 10.2.e Wob)
Op grond van artikel 10, tweede lid, aanhef en onder e, van de Wob blijft
verstrekking van informatie achterwege voor zover het belang daarvan niet
opweegt tegen het belang dat de persoonlijke levenssfeer wordt geëerbiedigd.
In vrijwel alle documenten die zijn opgenomen in bijlage 2 (Niet openbaar) en
bijlage 3 (Deels openbaar) staat informatie die herleidbaar is tot een persoon,
zoals onder meer namen, e-mailadressen, functienamen en telefoonnummers. In
het kader van goed werkgeverschap ben ik van oordeel dat ten aanzien van deze
gegevens het belang dat de persoonlijke levenssfeer wordt geëerbiedigd,
zwaarder moet wegen dan het belang van openbaarheid. Dit ter bescherming van
de persoonlijke levenssfeer van de betrokken ambtenaar. Daarbij is van belang
dat het hier niet gaat om het opgeven van een naam aan een individuele burger
die met een ambtenaar in contact treedt, maar om openbaarmaking van de naam
in de zin van de Wob.
Onevenredige benadeling (artikel 10.2.o Wob)
Op grond van artikel 10, tweede lid, aanhef en onder g, van de Wob blijft
verstrekking van informatie achterwege voor zover het belang daarvan niet
opweegt tegen het belang van het voorkomen van onevenredige bevoordeling of
benadeling van bij de aangelegenheid betrokken natuurlijke personen of
rechtspersonen dan wel van derden.
Artikel 10.2.g is toegepast op de groepsmailboxen die vermeld staan in de
documenten die zijn opgenomen in bijlage 2 (Niet openbaar) en in bijlage 3 (Deels
openbaar). Hierbij wordt overwogen dat openbaarmaking van de namen hiervan
het risico vergroot op misbruik van de betreffende e-mailadressen door
kwaadwillenden. Het is voor betrokkene(n) onwenselijk overbelasting en/of onheus
gebruik van de betreffende e-mailadressen te veroorzaken door openbaarmaking
ervan. Ik ben van oordeel dat het voorkomen van deze onevenredige benadeling
zwaarder moet wegen dan het belang van openbaarheid.
Pagina 3 van 7Directoraat-Generaal
Artikel 10.2.9 is tevens toegepast op berichten van PTSS'ers die mij hebben Politie en
Veiligheidsregio's
aangeschreven. Ik ben van oordeel dat dergelijke communicatie in vertrouwen en
openheid dient plaats te vinden. Ik ben van oordeel dat het voorkomen van een
Datum
onevenredige benadeling zwaarder weegt dan het belang van openbaarheid. 30 april 2022
Ons kenmerk
Persoonlijke beleidsopvattingen in een stuk voor intern beraad (artikel 11.1 Wob) 3804675
Artikel 11, eerste lid, van de Wob bepaalt dat in geval van een verzoek om
informatie uit documenten, opgesteld ten behoeve van intern beraad, geen
informatie wordt verstrekt over daarin opgenomen persoonlijke beleidsopvattingen.
Uit de wetsgeschiedenis blijkt dat onder het begrip documenten opgesteld ten
behoeve van intern beraad onder meer moeten worden begrepen: nota's van
ambtenaren en hun politieke en ambtelijk leidinggevenden, correspondentie tussen
de onderdelen van een ministerie en tussen ministeries onderling, concepten van
stukken, agenda's, notulen, samenvattingen en conclusies van interne
besprekingen en rapporten van ambtelijke adviescommissies. Ten aanzien van deze
stukken moet van de bedoeling om ze als stukken voor intern beraad beschouwd
te zien, uitdrukkelijk blijken of men moet deze bedoeling redelijkerwijs kunnen
vermoeden.
Deze beperking op de informatieverplichting is in de Wob opgenomen omdat een
ongehinderde bijdrage van ambtenaren en van hen die van buiten bij het intern
beraad zijn betrokken bij de beleidsvorming en voorbereiding gewaarborgd moet
zijn. Zij moeten in alle openhartigheid onderling en met bewindspersonen kunnen
communiceren. Staatsrechtelijk zijn slechts de standpunten die het bestuursorgaan
voor zijn rekening wil nemen relevant. Onder persoonlijke beleidsopvattingen
worden verstaan: meningen, opinies, commentaren, voorstellen, conclusies met de
daartoe aangevoerde argumenten.
Persoonlijke beleidsopvattingen moeten worden onderscheiden van feiten.
Wanneer in de persoonlijke opvattingen ook informatie van feitelijke aard is
opgenomen, wordt bij de beoordeling of de informatie voor openbaarmaking in
aanmerking komt, per zelfstandig onderdeel van een document (zoals alinea's,
paragrafen, opsommingen, etc.) beoordeeld of dat zelfstandige onderdeel
persoonlijke beleidsopvattingen bevat en of de persoonlijke beleidsopvattingen
zodanig met de feitelijke gegevens zijn verweven dat deze niet te scheiden zijn. In
geval van dergelijke verwevenheid tussen persoonlijke beleidsopvattingen en
feitelijke Informatie wordt de openbaarmaking van het betrokken zelfstandig
onderdeel op grond van artikel 11, eerste lid van de Wob geweigerd.
In bijlage 2 (Niet openbaar) en bijlage 3 (Deels openbaar) bevatten verschillende
documenten persoonlijke beleidsopvattingen.
Gelet op de aard en inhoud van de documenten, acht ik het niet in het belang van
een goede en democratische bestuursvoering om met toepassing van artikel 11,
tweede lid, van de Wob over deze persoonlijke beleidsopvattingen informatie te
verstrekken in niet tot personen herleidbare vorm. Ik maak deze passages in de
verschillende documenten die zijn opgenomen in bijlage 2 (Niet openbaar) en in
bijlage 3 (Deels openbaar) daarom niet openbaar.
Pagina 4 van 7Directoraat-Generaal
Politie en
Veiligheidsregio's
Wijze van openbaarmaking
Datum
De documenten die door mij (gedeeltelijk) openbaar worden gemaakt treft u als 30 april 2022
bijlage bij dit besluit aan. De openbaar gemaakte documenten en dit besluit worden
Ons kenmerk
geplaatst op www.rijksoverheid.nl. 3804675
De Minister van Justitie en Veiligheid,
namens deze,
Bezwaarclausule
Tegen dit besluit kunt u binnen zes weken na de dag waarop dit besluit bekend is
gemaakt een bezwaarschrift indienen. Het bezwaarschrift moet door de indiener
zijn ondertekend en bevat ten minste zijn naam en adres, de dagtekening, een
omschrijving van het besluit waartegen het bezwaar is gericht en de gronden
waarop het bezwaar rust. Dit bezwaarschrift moet worden gericht aan de Minister
van Justitie en Veiligheid, ter attentie van de Directie Wetgeving en Juridische
Zaken, Sector Juridische Zaken en Wetgevingsbeleid, Postbus 20301, 2500 EH Den
Haag
Pagina 5 van 7Bijlage 1 — Relevante artikelen uit de Wob
Directoraat-Generaal
Politie en
Veiligheidsregio's
Datum
30 april 2022
Ons kenmerk
3804675
Artikel 10
1. Het verstrekken van informatie ingevolge deze wet blijft achterwege voor zover dit:
a. de eenheid van de Kroon in gevaar zou kunnen brengen;
b. de veiligheid van de Staat zou kunnen schaden;
c. bedrijfs- en fabricagegegevens betreft, die door natuurlijke personen of rechtspersonen
vertrouwelijk aan de overheid zijn meegedeeld;
d. persoonsgegevens betreft als bedoeld in de artikelen 9, 10 en 87 van de Algemene
verordening gegevensbescherming, tenzij de verstrekking kennelijk geen inbreuk op de
persoonlijke levenssfeer maakt.
2. Het verstrekken van informatie ingevolge deze wet blijft eveneens achterwege voor zover het
belang daarvan niet opweegt tegen de volgende belangen:
a. de betrekkingen van Nederland met andere staten en met internationale organisaties;
b. de economische of financiële belangen van de Staat, de andere publiekrechtelijke
lichamen of de in artikel la, onder c en d, bedoelde bestuursorganen;
c. de opsporing en vervolging van strafbare feiten;
d. inspectie, controle en toezicht door bestuursorganen;
e. de eerbiediging van de persoonlijke levenssfeer;
f. het belang, dat de geadresseerde erbij heeft als eerste kennis te kunnen nemen van de
informatie;
g. het voorkomen van onevenredige bevoordeling of benadeling van bij de aangelegenheid
betrokken natuurlijke personen of rechtspersonen dan wel van derden.
3. Het tweede lid, aanhef en onder e, is niet van toepassing voorzover de betrokken persoon
heeft ingestemd met openbaarmaking.
4. Het eerste lid, aanhef en onder c en d, het tweede lid, aanhef en onder e, en het zevende lid,
aanhef en onder a, zijn niet van toepassing voorzover het milieu-informatie betreft die betrekking
heeft op emissies in het milieu. Voorts blijft in afwijking van het eerste lid, aanhef en onder c,
het verstrekken van milieu-informatie uitsluitend achterwege voorzover het belang van
openbaarmaking niet opweegt tegen het daar genoemde belang.
5. Het tweede lid, aanhef en onder b, is van toepassing op het verstrekken van milieu-informatie
voor zover deze handelingen betreft met een vertrouwelijk karakter.
6. Het tweede lid, aanhef en onder g, is niet van toepassing op het verstrekken van milieu-
informatie.
7. Het verstrekken van milieu-informatie ingevolge deze wet blijft eveneens achterwege
voorzover het belang daarvan niet opweegt tegen de volgende belangen:
a. de bescherming van het milieu waarop deze informatie betrekking heeft;
b. de beveiliging van bedrijven en het voorkomen van sabotage.
8. Voorzover het vierde lid, eerste volzin, niet van toepassing is, wordt bij het toepassen van het
eerste, tweede en zevende lid op milieu-informatie in aanmerking genomen of deze informatie
betrekking heeft op emissies in het milieu.
Pagina 6 van 7Directoraat-Generaal
Politie en
Veiligheidsregio's
Datum
30 april 2022
Ons kenmerk
3804675
Artikel 11
1. In geval van een verzoek om informatie uit documenten, opgesteld ten behoeve van intern
beraad, wordt geen informatie verstrekt over daarin opgenomen persoonlijke beleidsopvattingen.
2. Over persoonlijke beleidsopvattingen kan met het oog op een goede en democratische
bestuursvoering informatie worden verstrekt in niet tot personen herleidbare vorm. Indien
degene die deze opvattingen heeft geuit of zich erachter heeft gesteld, daarmee heeft ingestemd,
kan de informatie in tot personen herleidbare vorm worden verstrekt.
3. Met betrekking tot adviezen van een ambtelijke of gemengd samengestelde adviescommissie
kan het verstrekken van informatie over de daarin opgenomen persoonlijke beleidsopvattingen
plaatsvinden, indien het voornemen daartoe door het bestuursorgaan dat het rechtstreeks
aangaat aan de leden van de adviescommissie voor de aanvang van hun werkzaamheden
kenbaar is gemaakt.
4. In afwijking van het eerste lid wordt bij milieu-informatie het belang van de bescherming van
de persoonlijke beleidsopvattingen afgewogen tegen het belang van openbaarmaking. Informatie
over persoonlijke beleidsopvattingen kan worden verstrekt in niet tot personen herleidbare vorm.
Het tweede lid, tweede volzin, is van overeenkomstige toepassing.
Pagina 7 van 7