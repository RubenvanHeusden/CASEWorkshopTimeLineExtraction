File id: 128 File title: Besluit_22-0093.pdf.
> Retouradres Postbus 43006 3540 AA Utrecht
Per mail
directie Strategie
divisie Juridische zaken
team openbaarmaking en privacy
Catharijnesingel 59
3511 GG Utrecht
Postbus 43006
3540 AA Utrecht
Datum: 28 september 2022
www.nvwa.nl
Betreft: Woo-besluit 22-0093
Onze referentie
22-0093
Geachte ,
In uw verzoek van 1 februari 2022, door mij ontvangen op 1 februari 2022, heeft u de Nederlandse
Voedsel en Warenautoriteit (hierna: NVWA) gevraagd informatie openbaar te maken inzake
inspecties betreffende het verrijkingsmateriaal in varkensstallen. Specifiek heeft u gevraagd om de
volgende informatie:
- een overzicht van de inspecties van het verrijkingsmateriaal in varkensstallen in de
periode 1 juli 2021 tot en met 31 december 2021;
- de individueel ingevulde inspectieformulieren betreffende het verrijkingsmateriaal bij
varkensstallen tijdens die periode, waaronder maar niet beperkt tot de ingevulde
Checklists Hokverrijking Varkens en de ingevulde Checklists Welzijn Varkens;
- hoe vaak er waarschuwingen, herinspecties en sancties uit deze inspecties zijn
voortgekomen.
Op 1 februari heeft u bericht ontvangen dat uw verzoek in goede orde is ontvangen. Daarbij is
medegedeeld dat uw verzoek binnen vier weken na de ontvangst van verzoek wordt beoordeeld. In
de brief van 28 februari 2022 is de beslistermijn met vier weken verdaagd. Op 16 mei 2022
hebben wij een ingebrekestelling ontvangen met het verzoek om binnen twee weken alsnog een
besluit te nemen. Helaas is het mij niet gelukt om tijdig op uw verzoek te beslissen, mijn excuses
hiervoor.
Wettelijk kader
U heeft met een beroep op de Wet openbaarheid van bestuur (hierna: Wob) verzocht om
openbaarmaking. Op 1 mei 2022 is de Wet open overheid (hierna: Woo) inwerking getreden en is
de Wob ingetrokken (artikel 10.1. Woo).
Ik behandel uw verzoek als een verzoek op grond van de Wet open overheid.
Inventarisatie documenten
Op basis van uw verzoek is één document aangetroffen.
De individueel ingevulde inspectieformulieren waar u om vroeg zijn niet aangetroffen. Tijdens een
inspectie worden de inspectieformulieren wel geraadpleegd door inspecteurs, maar niet ingevuld.
Deze zijn daarom niet ingevuld terug te vinden in de systemen van de NVWA.
Besluit
Ik besluit de door u gevraagde informatie openbaar te maken.
Wijze van openbaarmaking en publicatie
Het document dat openbaar wordt, wordt samen met deze brief digitaal aan u toegezonden.
Dit besluit en het document dat voor iedereen openbaar wordt, worden op www.rijksoverheid.nl
gepubliceerd.directie Strategie
divisie Juridische zaken
Vragen
Als u v ra gen heeft over de afhandeling van uw verzoek, dan kunt u contact
Onze referentie
opnemen met . Voor meer informatie over de 22-0093
Woo-pr ocedure, kunt u kijken op www.rijksoverheid.nl.
Hoogachtend,
De Minister van Landbouw, Natuur en Voedselkwaliteit
namens deze,
Mw I.J. Hokke MSc
Teamleider team Openbaarmaking & privacy
Bezwaarclausule
Als u het niet eens bent met dit besluit, kunt u binnen zes weken - na verzending van dit besluit -
een bezwaarschrift indienen. Doe dit op tijd, anders kan uw bezwaarschrift niet worden behandeld.
Let wel: het indienen van een bezwaarschrift schort de werking van het besluit niet op.
Bij voorkeur kunt u uw bezwaarschrift via de e-mail verzenden naar
nvwabezwaarenberoep@nvwa.nl. Uw bezwaarschrift kunt u eventueel ook per post verzenden
naar: Nederlandse Voedsel- en Warenautoriteit, divisie Juridische Zaken, team Bezwaar
en Beroep, Postbus 43006, 3540 AA Utrecht.
U dient uw bezwaarschrift ten minste te voorzien van:
 uw naam en adres;
 telefoonnummer;
 de datum;
 het kenmerk, zaaknummer van deze brief (deze gegevens vindt u in de rechterkantlijn);
 de gronden van bezwaar;
 uw handtekening.
Zou u zo vriendelijk willen zijn om een kopie van dit besluit mee te sturen?
NB. ook indien u uw bezwaarschrift per e-mail verstuurt, dient deze te voldoen aan bovenstaande
eisen. Voldoet uw bezwaarschrift niet aan deze eisen, dan wordt uw bezwaarschrift niet in
behandeling genomen. Het verdient de voorkeur om uw bezwaarschrift in Pdf-formaat als bijlage
toe te voegen in het e-mailbericht.
Heeft u vragen, kijk dan op www.nvwa.nl\bezwaarenberoep.
* Als u uw bezwaarschrift in een vreemde taal opstelt en een vertaling voor een goede behandeling van het bezwaar nodig is, dient u zelf
voor een vertaling van het bezwaarschrift te zorgen / If you submit your objection in a foreign language and a translation for proper
handling of the objection is required, you should provide yourself a translation of the objection.